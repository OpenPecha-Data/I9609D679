༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W29278
ImageGroup:
| ISBN:
11 KG10563
n/a
LCCN:
n/a
Title:
ཀློང་ཆེན་སྙིང་ཐིག་གི་ལོ་རྒྱུས་གསལ་བའི་མེ་ལོང།
klong chen snying thig gi lo rgyus gsal ba'i me long /
Author:
n/a
n/a
n/a;n/a
Descriptor:
Original Publication:
Place:
Publisher:
thimphu
national library of bhutan
2000
Date:
Volume:
Total Volumes:
TBRC Pages:
Introductory Pages:
n/a
n/a
Text Pages:
Scanning Information:
Scanned at Tibetan Buddhist Resource Center, 150 West 17th St, New York City, NY
10011, US. Comments: 9/2011



༈ །ཐེག་པའི་རྩེ་རྒྱལ་ཨ་ཏི་བླ་ན་མེད་པ་འོད་གསལ་
རྫོགས་པ་ཆེན་པོ་ཀློང་ཆེན་སྙིང་ཐིག་གི་
ལོ་རྒྱུས་གསལ་བའི་མེ་ལོང་།
༼ ༡༡
ཞིབ་འཚོལ་དང་ཕྱོགས་སྒྲིག་པ།
དྲག་ཀྲར་ཀརྨ་དབང་ཕྱུག།
#1 45 -



།ཐེག་པའི་རྩེ་རྒྱལ་ཨ་ཏི་བླ་ན་མེད་པ་འོད་གསལ་
རྫོགས་པ་ཆེན་པོ་ཀློང་ཆེན་སྙིང་ཐིག་གི་
ལོ་རྒྱུས་གསལ་བའི་མེ་ལོང་ །



© སྤར་དབང་། དྲག་ཀྲར་ཀརྨ་དབང་ཕྱུག།
དཔེ་དེབ་འདི་སྤར་ལོག་བཏབ་ནི་དང་དཔེ་བཤུས་རྐྱབ་ནི་ཚུ་ག་ཅི་ཐད་
ལས་འབད་རུང་སྤར་སྐྲུན་པ་ལས་ཡིག་ཐོག་ལུ་གནང་བ་མེད་པར་སྤར་
བསྐྲུན་འབད་མི་ཆོག། དཔ ལ །།
དཔེ་བསྐྲུན་ཐེངས་དང་པ། ༢༠༠༠སྤྱི་ཟླ་༨་པ། ་ ་
་ ་
Copyright © Dr.Karma wangchuk
National Library of Bhutan, Thimphu
First Edition, March, 2000
(All rights reserved. No part of this publication may be
reproduced, stored in a retrieval system or transmitted, in
any form or by any means, mechanical, photocopying,
recording or otherwise, without prior written permission
of the author.



སྲོལ་འཛིན་ལྷན་ཚོགས།
བཀྲ་ཤིས་ཆོས་རྫོང་།
SPECIAL COMMISSION
for CULTURAL AFFAIRS
རྟེti
ཨོཾ་སྭསྟི། འོད་གསལ་ཀློང་ཆེན་སྙིང་ཐིག་རོ་མཆོག་གིས། །དག་མཉམ་ཤར་གྲོལ་ལུས་ཟུངས་
རྣམ་འཕེལ་ཞིང་། །སྣང་སྲིད་ལྷན་གྲུབ་གཤོག་རྩལ་རབ་རྒྱས་ཏེ། །ཐེག་མཆོག་གསེར་གྱི་རི་བོ་
ཀུན་གྱི་རྒྱལ། །བླ་མེད་ཨ་ཏིའི་ལྷན་པོའི་རྩེར་འཛེགས་ནས།། རིགས་ལྔའི་ཞིང་རབས་གླིང་བཞིའི་
བཀོད་པ་དང༌། །གདན་གསུམ་ལྷ་ཡི་དལ་གྱི་སྐྱེ་འགྲོ་ཀུན། །ལྷམ་མེར་གསལ་བའི་མོད་དང་ལྷན་
ཅིག་ཏུ།། སྤྲུལ་སྐུའི་གླིང་ཕྲན་བྱེ་བ་ཕྲག་བརྒྱ་རུ། །ལྷུན་གྲུབ་སྒོ་བརྒྱད་བུག་པའི་ཡང་མཐོངས་
ནས། །དགའ་བཞིའི་ལྟད་མོ་སྣ་ཚོགས་ལྟ་བའི་ཕྱིར། །ཨ་ཏིའི་རྒྱ་མཐོངས་ཀུན་ཏུ་གསལ་བར་བྱ།།
དེ་ཡང་ དེབ་ཆུང་འདི་ཉིད་ཀརྨ་དབང་ཕྱུག་ཉིད་མཁས་དབང་༼ དྲག་ཀྲར༽ གྱི་ཤེས་
ཚད་མཐར་སྐྱེལ་སྐབས་ཞོར་དུ་མདོ་རྒྱུད་ཀྱི་བཀའ་བསྟན་ཁུངས་དག་འགའ་ལས་ཞིབ་འཚོལ་
མཐིལ་ཕྱིན་བགྱིས་ཏེ་ཕྱོགས་བསྒྲིགས་སུ་བསྡེབས་པ་འདིས་ཀྱང་སྤྱིར་སངས་རྒྱས་ཀྱི་བསྟན་པ་
སྤྱི་དང་ཁྱད་པར་འོད་གསལ་རྫོགས་པ་ཆེན་པོའི་བསྟན་པ་འདི་ཉིད་ཕྱོགས་དུས་ཀུན་ཏུ་དར་ཞིང་
རྒྱས་པའི་རྒྱུར་གྱུར་ཅིག།
Banglang
གངས་དབང་རྒྱུག །
དྲུང་ཆེན༽
སྲོལ་འཛིན་ལྷན་ཚོགས།



༈ །ཨོཾ་སྭསྟི། དཀོན་མཆོག་རྩ་གསུམ་སྲུང་མའི་བདེན་སྟོབས་ཀྱིས།
མགོན་པོ་ལྷ་རྒྱལ་སྐུ་ཚེ་རབ་བརྟན་ནས།།
བཤད་སྒྲུབ་བསྟན་པའི་མཛད་རྗེས་བཟང་པོ་ཡིས།།
བསྟན་འགྲོའི་དོན་ཆེན་མཛད་འཕྲིན་མཐར་རྒྱས་ཤོག། །
བོད་སྨིན་གླིང་སྤྲུལ་སྐུའི་ཡང
སྲིད་མགོན་པོ་ལྷ་རྒྱལ་དེ་ནི་
བུམ་ཐང་ཨོ་རྒྱན་ཆོས་གླིང་
ལུ་བླ་མ་ནུས་ལྡན་རྡོ་རྗེ་ཞེས་
སུ་འཁྲུངས་པ་དེ་ དགོངས་
པ་ཆོས་དབྱིངས་སུ་ཞི་བར་
གཤེགས་པའི་ཡང་སྲིད་ཉིད།
དེང་སང་ས་གནས་སྐུར་སྟོད་
ལྟང་མ་ཆུར་འགྲོ་བ་སེམས་ཅན་ ཐམས་ཅད་ཀྱི་དོན་དུ་མི འི ་
གཟུགས་སྐུར་འབྱོན་པ་གཟའ་སྐར་དགེ་བའི་འཕྲོས་སྦྱོར་དང་བསྟན་བཀྲིས་ལེགས་
སྨོན་གྱི་ཐོག་ཁྲི་མངའ་གསོལ་གྱི་རྟེན་འབྲེལ་མཛད། ད་ལྟ་སྤྲུལ་སྐུ་མཆོག་རྒྱ་གར་དུ་
སྐུ་ཡོན་བཞེས་བཞིན་པར་འཚོ་གཞེས་སུ་བཞུགས་པ་དེ་ཉིད་སྐུ་ཚེ་བསྐལ་བརྒྱར་བརྟན་
ནས་མཛད་འཕྲིན་འཛམ་གླིང་ཐ་གྲུ་ཀུན་ཏུ་འཕེལ་ཞིང་རྒྱས་པའི་ཆེད་དུ་དམིགས་ཏེ་
དཔར་བསྐྲུན་ཞུས་པ་ལགས་སོ།།



༢༦ རྟ༥
དཀར་ཆག།
ཆེད་བརྗོད་
ཐོག་མར་ཀུན་མཁྱེན་ཆོས་ཀྱི་རྒྱལ་པོ་ཀློང་ཆེན་
རབ་བྱམས་ཀྱི་འཁྲུངས་རབས་ལས་དང་པོ་ལྷ་
གཅིག་པདྨ་གསལ་གྱི་ལོ་རྒྱུས། །
སྐུ་ཚེ་སྔ་མ་གཏེར་སྟོན་པདྨ་ལས་འབྲེལ་རྩལ་
གྱིས་ཟབ་གཏེར་གདན་དྲངས་པའི་ལོ་རྒྱུས་དེའང་
འཁྲུངས་རབས་སྔ་མའི་ལོ་རྒྱུས་དང་བཅས་པ།
བར་དུ་ལམ་སྣང་ལོངས་སྐུའི་ཞིང་དུ་བཞུགས་
ནས་འགྲོ་དོན་བར་ལོག་ཏུ་སྤྱོད་པའི་སྐོར།
མཐའ་མར་མཛད་པ་གང་དུ་མཐར་ཕྱིན་པ་བུམ་
ཐང་གཏེར་ཆེན་པདྨ་གླིང་པའི་ལོ་རྒྱུས། །
ད་ལྟ་བརྒྱུད་པ་གང་ལ་ཐུག་པ་རིག་འཛིན་གྱི་
སློབ་དཔོན་ཆེན་པོ་འཇིགས་མེད་གླིང་པའི་
རྣམ་ཐར་ཟབ་མོ་ནང་གི་གསང་གཏམ། ༡༠༩ ༡༣༡
དེའི་ཆོས་བདག་ཏུ་སློབ་དཔོན་པདྨས་དབང་
བསྐུར་ཞིང་བཀའ་རྒྱས་བཏབ་པ་རྡོ་གྲུབ་རྒན་ ་ མ་
འཇིགས་མེད་འཕྲིན་ལས་འོད་ཟེར་ཞབས་ཀྱི་
༡རྟ༢ ༡༣༩
ལོ་རྒྱུས།



༧
འགའ་
༡༤༠ ༡༤༢
དེ་ནས་རིམ་པར་བརྒྱུད་པའི་འབྲེལ་ཚད་དོན་
ལྡན་ཉིད་དུ་ལུང་གིས་བསྔགས་པ་རྡོ་གྲུབ་ཆེན་
སྐུ་འཕྲེང་བཞི་པ་འཇིགས་མེད་ཐུབ་བསྟན་
འཕྲིན་ལས་དཔལ་བཟང་པོའི་ལོ་རྒྱུས་མཐུན་
སྣང་མཐོང་བ་མངོན་སུམ། །
སྐྱེས་ཆེན་དམ་པ་དེ་དག་རྣམས་ཀྱིས་ཆོས་
བདག་ཏུ་བཟུང་ནས་བརྒྱུད་པའི་གསང་ལམ་
འོད་གསལ་རྡོ་རྗེའི་ཐེག་པ་ཞེས་ཐོས་པར་
དཀའ་བའི་སྙན་བརྒྱུད་གདམས་པ་གང་ཡིན་
ངོས་བཟུང་བ། །
དེ་ལ་ཁྲིད་པའི་རྣམ་གྲངས་ཅི་དང་ཅི་ལྟ་བུས་
ཁྲིད་ཚུལ་ཀུན་མཁྱེན་ཆོས་ཀྱི་རྒྱལ་པོའི་རྡོ་
རྗེའི་ལུང་བཞིན་བཀོད་པ།
དེ་ལས་འཕྲོས་ཏེ་བར་དུ་རང་གཞན་སྐྱེ་དགུ་
རྣམས་ཀྱི་གནས་སྐབས་དང་མཐར་ཐུག་
གཉིས་ཀྱི་ཕན་བདེའི་འབྱུང་ཁུངས་ཐར་
ལམ་ཡོན་ཏན་ཀུན་གྱི་གཞི་རྩ་ལུགས་ཀྱི་
བསྟན་བཅོས་མདོ་ཙམ་སྦྱར་བ་ནས་བཟུང་
སྟེ་ཨ་ཏི་བླ་ན་མེད་པའི་ཐེག་པའི་བསྟན་པ། །
༡༤༩ ༡༥ ༥
༡༥༦ ༡༦༥
༡༦༦ ༢༡༠



༡༡
ཁྱད་པར་འོད་གསལ་རྡོ་རྗེའི་སྙིང་པོ་ཉམས་
ལེན་གྱི་དངོས་གཞི་ལ་ཁྲིད་པའི་སྔོན་འགྲོ་གང་
དང་གང་གིས་ཁྲིད་ཚུལ་རྣམས་མདོར་བསྡུས་
བཀོད་པ། །
དེ་ལས་རང་གཞན་སྐྱ་སེར་ཀུན་གྱི་སྙིང་གི་དམ་
པར་གཟུང་རྒྱུ་ཀུན་མཁྱེན་ཀློང་ཆེན་ཞབས་ཀྱི་
སྙིང་གཏམ་སུམ་ཅུ་པ། །
༢༡༡ ༣༡༢
༡༢
༢༡༣ ༢༣༡
བསྡུས་བསྡོམས།
༢༢༢ ༢༣༥



ཆེད་བརྗོད། །
༄༅། ། བླ་མ་ལ་ཕྱག་འཚལ་ལོ། །གླེགས་བམ་འདི་ཉིད་སྦྱར་
དགོས་པའི་རྒྱུ་མཚན་དང་། གླེགས་བམ་འདི་ལ་དོན་མཚན་གང་དང་གང་ཡོད་
ཀྱི་ཁ་བྱང་རྣམས་ཅུང་ཟད་མདོར་བསྡུས་ཏེ་བརྗོད་ན། སྤྱིར་འཇིག་རྟེན་ཁམས་
གསུམ་འཁོར་བ་འདིའི་ནང་ན་སྙིང་པོ་ཡོད་པ། ཚེ་ཕྱི་མར་ཕན་ངེས་པ།
སེམས་སྙིང་ཐག་པ་ནས་དགའ་དགོས་པའི་རྒྱུ་ནི་དམ་པའི་ཆོས་ཁོ་ན་ཡིན་ཏེ།
རྒྱལ་སྲས་ཞི་བ་ལྷས། །
དགའ་བའི་རྒྱུ་ནི་མཐའ་ཡས་པའི། །
དམ་ཆོས་དགའ་བའི་མཆོག་སྤངས་ནས།།
སྡུག་བསྔལ་རྒྱུ་ཡིས་གཡེང་བ་དང་། །
རྒོད་སོགས་ལ་ཁྱོད་ཅི་ཕྱིར་དགའ། །
ཞེས་གསུངས་སོ།། དེ་ཡང་དམ་པའི་ཆོས་ཁོ་ན་ལ་དགའ་དགོས་པའི་རྒྱུ་མཚན་
ཡང་གང་ཡིན་ཞེ་ན། བདག་ཅག་འཁོར་བ་པ་རྣམས་ཀྱིས་ཡིད་ལ་མི་འདོད་པ་
གཅིག་པུ་ནི་སྡུག་བསྔལ་ཁོ་ན་ཡིན་པར་སྨོས་མ་དགོས་ལ། དེ་སྤོང་བའི་
ཐབས་བླ་ན་མེད་པ་ནི་དམ་པའི་ཆོས་ཁོ་ན་ལས་གཞན་གང་གིས་ཀྱང་སྤོང་མི་
ནུས་ཏེ།
ཞི་བ་ལྷས།
དེ་ལ་སྨན་པ་ཐམས་ཅད་མཁྱེན། །
ཟུག་རྔུ་ཐམས་ཅད་འབྱིན་པ་ཡི། །



བཀའ་ལྟར་མི་བྱེད་སེམས་པ་ནི། །
ཤིན་ཏུ་གཏི་མུག་སྨད་པའི་གནས། །
ཞེས་གསུངས་པ་ལྟར་སྡུག་བསྔལ་ཐམས་ཅད་སྤོང་བའི་ཐབས་བླ་ན་མེད་པ་ནི་
དམ་པའི་ཆོས་ཁོ་ན་ཡིན་པའི་ཕྱིར་རོ། །འོ་ན་འཚོ་བྱེད་ཀྱི་སྨན་དང་འབྱོར་པ་
ལ་སོགས་པ་སྡུག་བསྔལ་སེལ་བའི་ཐབས་མ་ཡིན་ནམ་སྙམ་ན། །འཚོ་བྱེད་ཀྱི་
སྨན་རྣམས་ཀྱང་འབྱུང་བཞི་འཁྲུགས་པའི་ཚེ་ན་འབྱུང་བཞི་དེ་ཆ་སྙོམས་སུ་
བཅོས་པས་གནས་སྐྱབས་ནད་ཀྱི་སྡུག་བསྔལ་ལས་ཐར་མོད། གཏན་ནས་
ཐར་བ་ནི་མ་ཡིན་ཏེ། །
ཞི་བ་ལྷས། །
གསོ་དཔྱད་ཕལ་པ་འདི་འདྲ་བ། །
སྨན་པ་མཆོག་གིས་མ་མཛད་དེ། །
ཆོ་ག་ཤིན་ཏུ་འཇམ་པོ་ཡིས། །
ནད་ཆེན་དཔག་མེད་གསོ་བར་མཛད། །
ཅེས་གསུངས་པ་ལྟར་གནས་སྐབས་ནད་ཀྱི་སྡུག་བསྔལ་ཙམ་ལས་གྲོལ་མོད།
སྡུག་བསྔལ་གཏན་ནས་ཞི་བར་བྱེད་པ་མ་ཡིན་ཏེ། ནད་ཀྱི་རྒྱུ་ཐུན་མོང་མ་ཡིན་
པ་ནི་འདོད་ཆགས་ཞེ་སྡང་གཏི་མུག་སྟེ་གསུམ་ཡིན་ལ། དེ་ཡི་གཉེན་པོར་སྨན་
གྱིས་བྱེད་མི་ནུས་པའི་ཕྱིར་རོ།།



ཞི་བ་ལྷས།
འདོད་ཆགས་ལ་སོགས་ཉེས་བརྒྱ་ཡི། །
ནད་ཀྱིས་རྟག་བཏབ་སྨོས་ཅི་དགོས། །
དེ་གཅིག་གིས་ཀྱང་འཇམ་གླིང་ན། །
གནས་པའི་མི་ཀུན་རླག་བྱེད་ན། །
དེ་དག་གསོ་བའི་སྨན་གཞན་ནི། །
ཕྱོགས་རྣམས་ཀུན་ནས་མི་རྙེད་ན། །
དེ་ལ་སྨན་པ་ཐམས་ཅད་མཁྱེན། །
ཞེས་གསུངས་པ་བཞིན་ནོ། །འབྱོར་པ་རྣམས་ཀྱང་སྡུག་བསྔལ་སེལ་བའི་
ཐབས་མ་ཡིན་པར་མ་ཟད་སྡུག་བསྔལ་གྱི་རྒྱུ་ཉིད་དུ་གསུངས་ཏེ། །འདི་ལྟར་
འཁོར་མཛའ་བཤེས་རྣམས་ཀྱང་སྡུག་བསྔལ་སེལ་བའི་ཐབས་མ་ཡིན་ཏེ།
ཞི་བ་ལྷས།
བྱིས་པ་བསྟེན་པས་ཅི་ཞིག་བྱ། ། བདག་བ་དན་
སྐད་ཅིག་གཅིག་གིས་མཛའ་འགྱུར་ལ། །
ཡུད་ཙམ་གྱིས་ནི་དགྲར་ཡང་འགྱུར། །
དགའ་བའི་གནས་ལ་ཁྲོ་བྱེད་པས། །
སོ་སོའི་སྐྱེ་བོ་མགུ་བར་དཀའ། །
ཞེས་གསུངས་པ་བཞིན་སྡུག་བསྔལ་གྲོལ་བའི་ཐབས་མི་བྱེད་དོ། །རྒྱུ་ནོར་
རྫས་རྣམས་ཀྱིས་ཀྱང་སྡུག་བསྔལ་སེལ་བའི་ཐབས་མི་བྱེད་དེ།



ཞི་བ་ལྷས། །
འདོད་པས་བསླུས་པའི་གླེན་པ་དག །
འཚོ་འདོད་འཚོ་བར་བྱའོ་ཞེས། །
སྲོག་སྟོར་དོཊ་བཞིན་གཡུལ་དུ་འཇུག །
ཁེ་ཕྱིར་བྲན་དུ་འགྲོ་བར་བྱེད། །
འདོད་ལྡན་ལ་ལ་ལུས་ཀྱང་བཅད། །
ཁ་ཅིག་གསལ་ཤིང་རྩེ་ལ་བཙུགས། །
ཁ་ཅིག་མདུང་ཐུང་དག་གིས་བསྣུན།།
ཁ་ཅིག་བསྲེགས་པ་དག་ཀྱང་སྣང་། །
བསགས་དང་བསྲུངས་དང་རླག་པའི་གདུང་བ་ཡིས། །
ནོར་ནི་ཕུང་ཁྲོལ་མཐའ་ཡས་ཤེས་པར་བྱ། །
ཞེས་གསུངས་པ་བཞིན་ནོར་ལ་བརྟེན་པའི་སྡུག་བསྔལ་བསམ་གྱིས་མི་ཁྱབ་པ་
ཞིག་མྱོང་བ་མངོན་སུམ་དུ་ཡོད་པའི་ཕྱིར་རོ། །དེས་ན་གཏམ་སྙན་མི་སྙན་ལ་
ལྟོས་པའི་གྲགས་པ་ནི་མི་དགོས་པ་ཁོ་ན་ཡིན་ཏེ། སྟོང་སྒྲ་ཡིན་པས་སོ། །དེའི་
ཕྱིར་ན་སྡུག་བསྔལ་ཞི་བའི་ཐབས་བླ་ན་མེད་པ་ནི་དམ་པའི་ཆོས་ཁོ་ན་ཡིན་ཏེ།
ཞི་བ་ལྷས། །
བདག་ནི་སྔོན་དང་ད་ལྟར་ཡང་། །
ཆོས་ལ་མོས་དང་བྲལ་བ་ཡིས།
ཕོངས་པ་འདི་འདྲ་འབྱུང་བར་འགྱུར། །



སུ་ཞིག་ཆོས་ལ་མོས་པ་གཏོང་། །
ཞེས་གསུངས་པ་བཞིན་ཡིན་ཏེ། དཔེར་ན་མེ་ཆུ་དུག་མཚོན་སོགས་ཀྱི་གནོད་པ་
དང་བྲལ་བ་སྟོན་པ་ཤཱཀྱ་ཐུབ་པ་ལྟ་བུ་དང་། །འདོད་ན་སྐུ་ལ་སྐྱེས་འཆི་འདས་
གྲོངས་ཀྱང་མེད་པ་སློབ་དཔོན་པདྨ་དང་། བི་མ་ལ་ལྟ་བུའོ། །དེས་ན་ཆོས་ལ་
ཡང་རྒྱུའི་ཐེག་པ་དང༌། འབྲས་བུའི་ཐེག་པ་གཉིས་ལས་ཀྱང་ཟབ་པ་ནི་
འབྲས་བུའི་ཐེག་པ་ཡིན་ཏེ། །
མདོ་སྡེ་གདམས་ངག་འབོགས་པའི་རྒྱལ་པོ་ལས།
འཇམ་དཔལ་གྱིས་སྟོན་པ་ལ། །
འདྲེན་པའི་ཐེག་པ་གསུམ་པོ་དག །
བཅོམ་ལྡན་ངེས་པར་གསུངས་ལགས་ན། །
རྒྱུ་འབྲས་ལྷུན་གྲུབ་ཏུ་སྤྱོད་ཅིང་། །
སངས་རྒྱས་གཞན་ནས་མི་འཚོལ་བའི། །
ངེས་པའི་ཐེག་པ་ཅི་མ་གསུངས། ། ཞེས་ཞུས་པའི་ལན་དུ།
སྟོན་པས། །
རྒྱུ་ལ་མོས་པ་རྒྱུ་ཆོས་ཀྱི། །
འཁོར་ལོ་རབ་ཏུ་བསྐོར་བྱས་ན། །
རྡོ་རྗེའི་ཐེག་པའི་ཉེ་ལམ་ནི།
མ་འོངས་དུས་ན་འབྱུང་བར་འགྱུར། །
ཞེས་གསུངས་པ་བཞིན་ནོ།།



དེ་བས་ཀྱང་ལོ་དང་བསྐལ་པ་མང་པོས་བར་དུ་ཆོད་མི་དགོས་པར་ཚེ་
འདི་ཉིད་ལ་ཟག་བཅས་ཀྱི་ཕུང་པོ་འོད་ལུས་སུ་གདེངས་པའི་ཆོས་ནི་རྫོགས་
པ་ཆེན་པོ་སྙིང་ཐིག་གི་གདམས་ངག་ཁོ་ན་ཡིན་ཏེ། སློབ་དཔོན་པདྨའི་སློབ་མ་
ཡེ་ཤེས་མཚོ་རྒྱལ་དང་། བི་མའི་སློབ་མ་ཉང་བན་ཏིང་འཛིན་བཟང་པོ་དང་།
བི་རོའི་སློབ་མ་སྤང་མི་ཕམ་མགོན་པོ་ལ་སོགས་པ་ལྟ་བུའོ། དེའི་ཆོས་ངེས་པ་
ནི་དེང་གི་དུས་འདིར་ཀློང་ཆེན་སྙིང་ཐིག་ཉིད་ཡིན་པར་སྨོས་མ་དགོས་པ་ནི་
ཡོངས་སུ་གྲགས་པ་ལྟར་ཡིན་ལ། དེས་ན་འདིར་ཡང་ཀློང་ཆེན་སྙིང་ཐིག་ཅེས་
བྱ་བ་དང་པོ་ཇི་ལྟར་བྱུང་བ་དང་། བར་དུ་ཇི་ལྟར་དར་བའི་ཚུལ་དང་། ཐ་མ་
བརྒྱུད་པ་གང་ལ་ཐུག་པ་རྣམས་ཀྱི་ལོ་རྒྱུས་རྣམས་ཀྱང་རང་གཞན་ཐམས་ཅད་
ཀྱིས་ངེས་པའི་ཕྱིར་དུ་འདིར་བཀོད་པ་ཡིན་ཏེ། དེང་སང་ཚེ་ཐུང་ལ་ལེ་ལོ་མང་
ཞིང་སྙིགས་དུས་ཀྱི་དུས་འདི་ལྟ་བུ་ལ་ནི་རྩོལ་མེད་ཀྱི་ཆོས་འདི་ལྟ་བུར་བརྩོན་
དགོས་པར་འདུག་པའི་ཕྱིར་རོ།།
དཔལ་མར་མེ་མཛད་ཀྱིས། །
ཚེ་འདི་ཡུན་ཐུང་ཤེས་བྱའི་རྣམ་གྲངས་མང་། །
ཚོའི་ཚད་ཀྱང་ཅི་ཙམ་མི་ཤེས་པས། །
ངང་པས་ཆུ་ལས་འོ་མ་ལེན་པ་བཞིན། །
རང་གི་འདོད་པ་དང་དུ་བླང་བར་བགྱི།།
ཞེས་གསུང་པ་བཞིན་ནོ། ། དེས་ན་འདིར་ཀུན་གྱིས་གཟིགས་ཞིབ་གནང་འདོད་
པ་རྣམས་ཀྱིས། འདིའི་ཁུངས་གཏུགས་ནི་སྙིང་ཐིག་ཡ་བཞི་དང༌། པད་གླིང་



རྣམ་ཐར་དང་། འཇིགས་གླིང་བཀའ་འབུམ་འཛམ་གླིང་མཐའ་གྲུ་ཁྱབ་པའི་
རྒྱན་རྣམས་དང་། གྲུབ་མཐའ་རྣམས་ཅུང་ཟད་རེ་བརྗོད་པ་རྣམས་ནི། ཡིད་
བཞིན་མཛོད་དང་། གྲུབ་མཐའ་མཛོད་དང༌། ཐེག་མཆོག་མཛོད་ལ་སོགས་པ་
ལས་ཡིན་ལ། ལུགས་ཀྱི་བསྟན་བཅོས་རྣམས་ནི་ཀུན་མཁྱེན་མི་ཕམ་རྣམ་རྒྱལ་
རྒྱ་མཚོའི་བཀའ་འབུམ་ལས་གསུངས་པ་རྣམས་སྦྱར་བ་མ་གཏོགས། རང་
བཟོས་བཅོས་པ་ནི་ཅུང་ཟད་ཀྱང་མེད་དེ། བར་དུ་ཚིག་ཕྲད་ཅུང་ཟད་རེ་ནི་མ་
སྦྱར་ཐབས་མེད་དུ་བྱུང་བ་ཡིན་ནོ།།
།



།
II
2
=
ར
སངས་རྒྱས།



༈ །ཐོག་མར་ཀུན་མཁྱེན་ཆོས་ཀྱི་རྒྱལ་པོ་ཀློང་ཆེན་རབ་
འབྱམས་ཀྱི་འཁྲུངས་རབས་ལས་དང་པོ་ལྷ་
གཅིག་པདྨ་གསལ་གྱི་ལོ་རྒྱུས།



9
དབྱང
ཀུན་ཏུ་བཟང་པོ།



༄༅། །ཐེག་པའི་རྩེ་རྒྱལ་ཨ་ཏི་བླ་ན་མེད་པ་འོད་གསལ་རྡོ་རྗེའི་ཐེག་
པ་རྫོགས་པ་ཆེན་པོ་ཀློང་ཆེན་སྙིང་ཐིག་གི་ལོ་རྒྱུས་ཞིབ་པར་འགོད་པ་ལ། །
ཐོག་མར་ཐུགས་བསྐྱེད་ཀྱི་སྨོན་ལམ་ཇི་ལྟར་མཛད་པའི་ཚུལ། བར་དུ་འགྲོ་
དོན་ཇི་ལྟར་བྱུང་བའི་ཚུལ། ད་ལྟ་བརྒྱུད་པ་གང་ལ་ཐུག་པའི་སྐོར་དང་གསུམ་
ལས། ཐོག་མར་ཐུགས་བསྐྱེད་ཀྱི་སྨོན་ལམ་ཇི་ལྟར་མཛད་པའི་ཚུལ་ནི།
1:|: སློབ་དཔོན་ཡབ་ཡུམ་གཞོ་སྟོད་དེ་སྒྲོ་བྲག་ཏུ་སྒྲུབ་པ་མཛད་པའི་ཚེ།
ཡེ་ཤེས་ཀྱི་མཁའ་འགྲོ་མ་རྣམས་ཀྱིས་ཇོ་མོ་ལ་བསྐུལ་བ། སློབ་དཔོན་ཆེན་པོ་
སྤྲུལ་པའི་སྐུའི་ཐུགས་ལ་ཚེ་འདི་ཉིད་ལ་རྡོས་བཅས་ཀྱི་ཕུང་པོ་མི་སྣང་བར་ལོ་
གསུམ་གྱིས་འཚང་རྒྱ་བའི་གདམས་པ་མངོན་སུམ་སྙིང་ཐིག་གི་མན་ངག་ཟབ་
མོ་བཞུགས་པས་གསོལ་བ་ཐོབ་ཅིག་ཅེས་ལུང་བསྟན་ཏོ། ། | ཀྱི་
དེའི་ཚེ་ཚོགས་ཀྱི་འཁོར་ལོ་རྒྱ་ཆེན་པོས་མཆོད་དེ་ཞུས་པ། སློབ་
དཔོན་ཆེན་པོ་ལགས་ཚེ་འདི་ཉིད་ལ་ཕུང་པོ་མི་སྣང་བར་འཚང་རྒྱ་བའི་
གདམས་པ་མངོན་སུམ་སྙིང་ཐིག་གི་མན་ངག་དམ་པ་གནང་བར་ཞུ་འཚལ་
ཞེས་གསོལ་བ་བཏབ་སྟེ་ཕྱག་དང་བསྐོར་བ་གྲངས་མེད་པ་མཛད་དུས་སློབ་
དཔོན་ཆེན་པོས་གསུངས་པ་མཚོ་རྒྱལ་ཁྱོད་ཀྱིས་ཞུས་པ་དེ་ཤིན་ཏུ་ལེགས།
སྔར་དང་མི་འདྲ་བའི་གདམས་པ་ཐེག་པ་རིམ་དགུ་ཀུན་ལས་འདས་པའི་རྩེ་མོ།
གནད་མཐོང་བས་བློས་བྱས་ཀྱི་ལྟ་སྒོམ་འཇིག་པ། །
འབད་མི་དགོས་པར་ས་ལམ་རྫོགས་པ། །
བཅོས་བསྒྱུར་དང་གཉེན་པོ་མི་དགོས་པར་



ཉོན་མོངས་པ་རང་སར་གྲོལ་བ།
རྒྱུས་མ་བསྐྱེད་པར་འབྲས་བུ་རང་ལ་རྫོགས་པ། འདོ་ལ་
ལྷུན་གྱིས་གྲུབ་པའི་དགོངས་པ་སྐད་ཅིག་ལ་འཆར་བ། །
རྡོས་བཅས་ཤ་ཁྲག་གི་ཕུང་པོ་ཚེ་འདི་ཉིད་ལ་ ་ ་ ་ ་
འོད་གསལ་ལོངས་སྤྱོད་རྫོགས་པའི་སྐུར་གྲོལ་ལ། ༡ :/
འོག་མིན་གྱི་གནས་སུ་ལོ་གསུམ་གྱིས་འགྲོད་ནས་ ན་
ཆོས་སྐུ་ལྷུན་གྲུབ་རིན་པོ་ཆེའི་ཞིང་དུ་གཏན་སྲིད་ཟིན་པར་
བྱེད་པའི་གདམས་པ་ཡོད་ཀྱིས་བསྟན་པར་བྱའོ་གསུངས་ནས། །
ཚོགས་ཁང་ཆེན་མོར་ཞི་ཁྲོ་དོན་གྱི་དཀྱིལ་འཁོར་ཞལ་ཕྱེ་ནས་ཇོ་མོ་
མཁར་ཆེན་བཟས་ཐོག་དྲངས་ཡེ་ཤེས་ཀྱི་མཁའ་འགྲོ་མ་འབུམ་ཕྲག་གཅིག་
ལ་དབང་བསྐུར་ནས་ཁྲིད་རྫོགས་པར་མཛད་ནས་རྒྱུད་བཅུ་བདུན་ཀློང་གསལ་
ཉི་མའི་རྒྱུད་དང་བཅོ་བརྒྱད། དེའི་མན་ངག་རབ་ཏུ་མང་པོ་དང་བཅས་པ་
རྣམས་གསུངས་སོ། །དེ་ནས་དེ་རྣམས་ལས་རྒྱུད་རབ་ཏུ་རྒྱས་པའི་མན་ངག་
རྣམས་གཅིག་ཏུ་ཕྱེ། །སློབ་དཔོན་ཉིད་ཀྱིས་མཛད་པ་ཀུ་སུ་ལུའི་སྐོར་རྣམས་
གཅིག་ཏུ་ཕྱེས་ཏེ་སོ་སོར་སློབ་དཔོན་དང་མཚོ་རྒྱལ་གཉིས་ཀྱིས་ཡི་གེར་བྲིས་
ཏེ་དཀར་ཆག་ལ་མནན་ནོ། །དེ་ནི་དུས་དེའི་ཚེ་ན་སློབ་དཔོན་ཡབ་ཡུམ་གང་དུ་
བཞུགས་ཤིང་ཇི་ལྟར་མཛད་པའི་ཚུལ་མདོ་ཙམ་མོ།།
དེའི་ཚེ་རྒྱལ་པོས་སྤྱན་དྲངས་ནས་སློབ་དཔོན་དང་རྒྱལ་པོ་ཡབ་ཡུམ་
སྲས་རྣམས་མཆིམས་ཕུག་ཏུ་གཤེགས་ཏེ་ཚོགས་ཀྱི་འཁོར་ལོ་བརྒྱ་རྩ་བརྒྱད་



མཛད་པའི་དུས་སུ་བཙུན་མོ་དམ་པ་འབྲོ་བཟའ་བྱང་ཆུབ་སྨོན་ལས་འཁྲུངས་
པའི་སྲས་མོ་ལྷ་གཅིག་པདྨ་གསལ་ཞེས་བྱ་བ་དགུང་ལོ་བརྒྱད་ལོན་པ་ཞིག་ཤི་
བས་ལྷ་སྲས་བུ་མོའི་རོ་ལ་གཟིགས་ཤིང་བཤམས་ཏེ་དོག་ས་ལ་འགྱེལ་བ་
དང༌། མཚོ་རྒྱལ་གྱིས་དར་དཀར་གྱི་སྲེའུས་བསླངས་ཏེ་ ཙནྡན་གྱི་ཆུས་གཏོར་
བ་དང་བརྒྱལ་སངས་ཏེ་ སློབ་དཔོན་གྱིས་བཀའ་སྩལ་པ། ཀྱེ་མངའ་
བདག་རྗེ།
།
སྤྱིར་འཇིག་རྟེན་གྱི་བྱ་བ་རྨི་ལམ་དང་འདྲ།། ། བ བ བ (17
འདུས་བྱས་ཀྱི་མཚན་ཉིད་སྒྱུ་མ་ཡིན། །
རྒྱལ་སྲིད་མདང་གི་རྨི་ལམ་འདྲ། ། །
ནོར་འབངས་རྩྭ་ཁའི་ཟིལ་པ་འདྲ། ། ཞེས་པ་
ཚེ་མི་རྟག་ཆུ་ཡི་ལྦུ་བ་འདྲ། ། །
འདུས་བྱས་ཐམས་ཅད་འཇིག་པ་ཡིན། ། 2
འདུས་པའི་མཐའ་མ་འབྲལ་བས་ན། ། ན་
འདུས་བྱས་ཐམས་ཅད་འདི་དང་འདྲ། །
ས་
རྟག་ཅིང་བརྟན་པ་གཅིག་ཀྱང་མེད། །
| མི་རྟག་རྟག་པར་མ་འཛིན་པར། །
སྐྱེ་མེད་ཆོས་སྐུའི་དོན་ལ་སྦྱོངས། ། བས་འབད་བ་
ཞེས་གསུངས་སོ། ། དེར་རྒྱལ་པོ་བཞེངས་ཏེ་ཕྱག་དབུ་ཐོད་བུད་བུད་བཙལ
ནས་གསེར་སྐྱོགས་གཡུས་བཀང་བ་སློབ་དཔོན་ལ་ཕུལ་ཏེ་ཞུས་པ། ཀྱེ་སློབ་



དཔོན་ཆེན་པོ་ལགས། འདུས་བྱས་ཀྱི་མཚན་ཉིད་མི་རྟག་ན་ངའི་གཙུག་ལག་
ཁང་འདི་ཇི་ཙམ་ན་འཇིག སངས་རྒྱས་ཀྱི་བསྟན་པ་ནམ་འཇིག་ དམ་ཆོས་
གང་གིས་ནུབ་པའི་རྐྱེན་བྱེད། བུ་མོ་འདི་ཚེའི་དུས་བྱེད་པའི་རྒྱུ་རྐྱེན་ཅི་
ལགས། འདིར་ལས་ཀྱིས་འབྲེལ་བ་ཅི་ལས་བྱུང་། ཕྱི་མ་སྐྱེ་བ་གང་དུ་ལེན།
མཐར་བྱང་ཆུབ་པའི་སྐལ་བ་མཆིས་སམ་ཞེས་ཞུས་པས། །
སློབ་དཔོན་གྱིས་བཀའ་སྩལ་པ། ཀྱེ་རྒྱལ་པོ་གསོན་ཅིག་ རྒྱལ་
པོའི་གཙུག་ལག་ཁང་འདི་ལ་ཞིག་རལ་མང་དུ་འབྱུང་ངོ་། །དྲུག་ཅུ་རྩ་གཅིག་
གླང་གི་ལོར། རྒྱལ་པོ་མི་རྟག་མྱ་ངན་འདས། རྒྱལ་ཁྲིམས་ཧོར་གྱི་དམག་
གིས་འཇིག །ཐ་མ་དུ་རུ་ཀ་ཡིས་འཛིན། སངས་རྒྱས་ཀྱི་བསྟན་པ་ཡུན་རིང་དུ་
གནས་ཏེ་དར་རྒུད་མང་དུ་འབྱུང་ངོ་། དེའང་རྒྱལ་པོ་ཉིད་ནས་གདུང་རབས་
ལྔ་ན་སངས་རྒྱས་ཀྱི་བསྟན་པ་ཉམས་དམས་པར་འགྱུར་རོ། །
དེ་ནས་བོད་ཡུལ་མངའ་ཐང་ཉམས་ཏེ་བཙུན་པས་འདུལ་ཁྲིམས་མི་
ཐུབ། སྔགས་པས་དམ་ཚིག་མི་ཐུབ། སྡེ་འཁྲུགས་དང་ནང་དམེ་བྱེད། སྐྱེ་
བོས་མནའ་ཟ་ཁྲེལ་མེད་ཕ་མ་གསོད། བུད་མེད་ཀྱི་ལུས་མི་ཐུབ་ལན་ཆགས་
བྱིས་པ་གསོད། ཆོས་པ་རྣམས་ཀྱང་ཆོས་གཞུང་བཞིན་མི་བྱེད། བཀའ་ལ་རས་
ཆོད་བྱེད་ཅིང་མཆན་ཏིག་ལ་སོགས་པས་བཀའ་འཆལ་དུ་འཇུག། སློབ་དཔོན་
སྨོད་ཅིང་རང་གི་ཆེ་བ་འདོན། དམ་ཚིག་ཆུ་ལ་འཕོ་ནས་དངོས་གྲུབ་སྤྲིན་
བཞིན་དེངས། ཆོས་ལ་ལྟོ་ཟོང་བྱས་ནས་ནོར་དང་ཡིག་སྣ་གསོག འདུལ་
ཁྲིམས་མེ་ལ་བསྲེགས་ནས་སེམས་བསྐྱེད་རླུང་ལ་བསྐུར། མི་ཚེ་ཆོས་ལ་



བསླབས་ནས་ལམ་དུ་ང་རྒྱལ་ཁྱེར། རྟག་ཏུ་བསྒོམ་སྒྲུབ་བྱས་ནས་སེམས་ཉིད་
དོན་མ་མཐོང་། ལྟ་བར་ཆད་ལྟ་བཟུང་ནས་དགེ་སྡིག་འཆོལ་བར་སྤྱོད། ཏིང་
འཛིན་ཕྲག་དོག་བསྒོམས་ནས་འབད་པ་ནོར་ལ་བྱེད། ཆོས་ལོག་དང་གསར་
ངོད་ལ་དགའ། བཙུན་པའི་ལུས་སྲུང་མཚོན་ལ་བྱེད། གྲུབ་ཐོབ་ཚོང་འདུས་
འགྲིམ། སྒོམ་མེད་རི་ཁྲོད་བྱེད། མི་དཔོན་སྤྲང་པོས་བྱེད། དགེ་བཤེས་དབུ་
གཙོ་བྱེད། སྨྱོན་པས་བསོད་ནམས་སྡུད། ལྷ་རུ་འདྲེ་སྲིན་དང་འགོང་པོ་
མཆོད། གཙོ་བོར་མོ་དང་བོན་ལ་འདུན་མ་གཏད། བྱང་ཆུབ་སེམས་དཔའི་
ཐུགས་དཀྲུགས་ཤིང་དཀོན་མཆོག་དགྲར་ལེན། ནོར་དུམ་རེ་ལ་མནའ་ཟ།
སྡིག་པ་ལ་སུས་ཐོབ་བྱེད། རྗེ་ལ་འབངས་མི་ཉན། དཔོན་ལ་གཡོག་མི་ཉན།
ཕ་ལ་བུ་མི་ཉན། མ་ལ་བུ་མོ་མི་ཉན། བློ་བརྐུ་དང་ནང་ངན་གཤོམ། མཐུ་
སེར་དང་དུག་སྦྱོར་དར། རྒྱལ་རིགས་དམངས་སུ་འབེབས། མགོ་མཐོ་
ཐབས་ཀྱིས་སྨོད། བརྐུ་གསོད་དང་བརྡེག་འཕྲོག་བྱེད། ལོག་འཚོ་སྣ་ཚོགས་
དར། རིགས་ངན་གྱིས་ཁ་དྲག་རློམ། ཆང་ཕོར་རེ་ལ་བལྟས་ནས་གསང་
སྔགས་ཁྲོམ་དུ་ཀློག གསེར་ཡ་མ་བར་རེ་ལ་བལྟས་ནས་མགྲོན་པོ་ལ་ཡང་
དབང་བསྐུར། ནོར་ལ་བལྟས་ནས་ལུང་མེད་ཀྱི་རྫུན་དབང་བྱེད། ལྟ་བ་ཉམས་
གཏོང་། བུད་མེད་ཀྱིས་སྐྱེས་པ་འདེད། ཕས་བུ་ལ་ཡང་བློས་མི་འཁེལ་བའི་
དུས་ཤིག་འབྱུང་།
དེའི་དུས་སུ་བདུད་ཀྱིས་ཆོས་པའི་ལུས་བླངས་ནས་ཆོས་ལོག་དང་
སློབ་འབངས་རྒྱས་པར་འགྱུར་རོ།། དེའི་དུས་སུ་ཧོར་དམག་བོད་དུ་འབྱུང་ངོ་།།
12
|



དེའི་ཚེ་སད་སེར་དང་མུ་གེ་དང་ནད་དང་མཚོན་དང་ས་གཡོ་བ་དང་མི་བདེ་བ་
སྣ་ཚོགས་འབྱུང་ཞིང་། མི་རྣམས་ཕལ་ཆེར་བདུད་ཀྱི་དབང་དུ་སོང་བས་ངན་
སོང་དུ་སྐྱེའོ། །ཆོས་བྱེད་པ་རྣམས་བསོད་ནམས་ཆུང་ཞིང་ཚེ་ཐུང་སྟེ་བདུད་ཀྱི་
དབང་གིས་ཀུན་གྱིས་གཤེ་སྐུར་འདེབས་སོ། །དེ་དུས་སངས་རྒྱས་ཀྱི་བསྟན་
པ་ཉམས་དམའ་ཞིང་བོད་ཁྲིམས་ཧོར་གྱིས་འཇིག་ ལུང་པ་ཁྲག་མཚོར་འགྲོ།
ས་གཞི་ཀེང་རུས་ཀྱིས་ཁྱབ། ལས་ཅན་དང་ཆོས་བྱེད་ཐམས་ཅད་ས་མཐར་
འབྲོས་པས་རྒྱལ་པོ་ཉིད་ཀྱང་ཕྱག་དཔེ་རྣམས་སྦས་ན་མཐར་འགྲོ་དོན་ཆེ།
དེ་དུས་བཀའ་མ་རྣམས་བཀའ་ཁཚལ་ཏེ་བྱིན་རླབས་ཆུང་བས་གྲུབ་པ་ཐོབ་པ་
ཡང་ཉུང་ངོ༌། །དུས་འདིར་གཏེར་མ་འདི་བཀའ་མ་འཆལ་བས་བྱིན་རླབས་ཆེ།
ལས་ཅན་རྣམས་ཀྱིས་གཏེར་སྒོ་ཕྱེ་ནས་དར་བར་འགྱུར་རོ། །ཞེས་གསུངས་
པ་དང་། །
ཡང་རྒྱལ་པོས་ཞུས་པ། སློབ་དཔོན་ཆེན་པོ་ལགས། དེ་ལྟ་བུ་དེ་
ཁོངས་པའི་རྒྱུ་གང་ལགས། ལོ་གང་ལ་འབྱུང་། དེ་ནམ་བཟློག་པར་འགྱུར།
བཟློག་པའི་ཐབས་ཞུ་འཚལ་ཞེས་ཞུས་པས། །
སློབ་དཔོན་གྱིས་གསུངས་པ། ཀྱེ་རྒྱལ་པོ་དེ་འབྱུང་བའི་རྒྱུ་ནི་སྔོན་
བཅོམ་ལྡན་འདས་དང་བདུད་ནུས་པ་འགྲན་པས་བདུད་ཕམ་ནས་དེའི་ཚེ་བདུད་
ཀྱིས་ཤཱཀྱའི་བསྟན་པ་མཐའ་མ་ལ་ཐམས་ཅད་བདག་གི་དབང་དུ་གྱུར་ཅིག་
ཅེས་སྨོན་ལམ་བཏབ་པས་དུས་ཀྱི་མཐའ་མ་ལ་ཕར་ཆེར་བདུད་ཀྱིས་བྱིན་གྱིས་
བརླབས་པས་ཆོས་དང་ནོར་ལ་ཆེ་འགྲན་བྱེད། ཕ་སྤད་དང་སྤུན་དུ་མི་འཆམ་
13



ཡུལ་འཁྲུགས་བྱེད། བཙུན་པས་རྒྱན་འདོགས། སྔགས་པས་བསྙེན་སྒྲུབ་
དོར། སྐྱེ་བོ་ངོ་ཚ་བྲལ། བཙད་པོ་སྡིག་བྱེད། ཆོས་མེད་ཆོས་འཁོར་སྐྱོང་།
ཞེ་སྡང་མེ་ལྟར་འབར། འདོད་ཆགས་ཆུ་བཞིན་ཁོལ། ཆོས་སྐྱོང་འདྲེར་ལྡང་
སྨྱོ་འདྲེ་དར་བའི་དུས། བདུད་ཀྱིས་བྱིན་རླབས་སྔགས་བཙུན་སྲིའུ་གསོ།
མཁས་བཙུན་འདྲེར་བརྡུང་ལྟ་བ་ཆད་ལྟ་སྟོན། གསང་སྔགས་ཀྱི་ཁ་ཚིག་
ཁྲོམ་དུ་ཀློག་པའི་དུས། བདུད་ཀྱི་བསྟན་པ་དར་བའི་དུས་ཚོད་དེར། ཧོར་
དམག་བོད་ཀྱི་ཡུལ་དུ་ལྷགས། །ལྕགས་ཕོ་ཁྱི་ལ་གཡུལ་མགོ་འཚོལ། །ཆུ་ཕོ་རྟ་
ལ་རྟ་བཞིན་རྒྱུག །མེ་མོ་གླང་ལ་གདུག་རྩུབ་ཆེ། | །ཤིང་མོ་ལུག་ལ་ཐེངས་
གཅིག་བཟློག །དེ་ཡི་བཟློག་ཐབས་ཡུལ་ཁྲིམས་བཟང་པོ་དང་། །རི་རྒྱ་ཀླུང་
རྒྱ་ཆོས་ཁྲིམས་རྒྱལ་ཁྲིམས་དང་། །འཆི་ངེས་སྲོག་བསླུ་མི་དགེ་མཐའ་དག་
སྤང་། །དགེ་བཅུ་སྤྱད་ཅིང་བཙུན་ཁྲིམས་སྔགས་ཁྲིམས་བྱ། །གསུང་རབ་
འདོན་ཞིང་གཙུག་ལག་ཉམས་པ་གསོ། །མཆོད་རྟེན་གསོ་ཞིང་ས་དགྲ་མནན་
པ་དང་། །ནོར་གཏེར་མི་འདོན་ས་གཏེར་བརྐོ་མི་བྱ། །ཁྲོ་རྒྱལ་བསྒྲུབ་ཅིང་མ་
སྲིང་ལས་ལ་བསྐོལ། །ཚོགས་གཏོར་མཆོད་ཅིང་ལྷ་འདྲེ་མདོས་ཀྱིས་བསྐང་།།
དེ་ལྟར་བྱས་ལ་ཐེངས་གཅིག་བཟློག་པར་ངེས། །ཀུན་གྱི་ལས་ཡིན་རྨང་ནས་
བཟློག་པ་མིན། – །ལྔ་བརྒྱ་དུས་ཀྱི་ཐ་མ་ལ། །སྤྱོད་ངན་བྱས་ནས་དུས་ངན་ཟེར།
བ ༡།ཡུལ་ལ་ཞག་མེད་འཇག་སྐྱ་འཕྱོ། ་ །ཚེ་ལ་ལོང་མེད་སྐར་མདའ་
འདྲ།།ལེགས་པའི་ལེན་ནི་ཉེས་ཀྱིས་གློན། །དེ་ཚེ་ཕྱི་དམག་བོད་ཡུལ་འཇོམས།
།མི་རྣམས་མ་ལུས་གསོད་ལས་ཆེ། །སྡུག་བསྔལ་ཁྲག་གི་མཚོ་རྡོལ་ཚེ། །རང་
14



སྡུག་རང་གིས་གཞོམ་པ་ལ། །སྙིང་རེ་རྗེ་སྟེ་བྱ་ཐབས་མེད། །ཅེས་གསུང་སོ།།
ཡང་གསུངས་པ། ཀྱེ་རྒྱལ་པོ་ཁྱོད་ཀྱི་ལྷ་ལྕམ་འདི་ཚེའི་དུས་བྱེད་
པའི་རྒྱུ་ནི། སྐྱེ་བ་འདིའི་གོང་རོལ་དུ་རྒྱ་གར་གྱི་ཡུལ་ཀ་ལ་ཀི་ཏྲའི་གྲོང་ཁྱེར་
དུ་རྒྱལ་པོ་བི་ལ་ཀུ་ཏྲའི་བཙུན་མོར་སྐྱེས་ཏེ། བཙུན་མོ་གཉིས་ཡོད་པ་ལས་མོ་
ལ་བུ་མེད། གཞན་དེ་ལ་བུ་ཡོད་པས་ཕྲག་དོག་གི་བུ་བརྐུས་ནས་བསད་པའི་
རྣམ་སྨིན་གྱིས་འདིར་ཚེ་མཐར་མ་ཕྱིན་པར་ཤི་བ་ཡིན་ནོ། །འདིར་ལས་ཀྱིས་
འབྲེལ་བ་ནི་སྐྱེ་བ་འདིའི་ཡང་སྔ་མ་ལ་པདྨ་བདག་དང་རྒྱལ་པོ་དང་བོ་དྷི་ས་ཏཱ་
གསུམ་གྱིས་མ་གཱ་དའི་ཡུལ་དུ་མའི་དགེ་བར་མཆོད་རྟེན་བཞེངས་དུས་སྨོན་ལམ་
བཏབ་པ་ན་བུ་མོ་འདི་སྦྲང་བུ་ཏྲེ་མ་བུ་གའི་ལུས་སུ་ཡོད་པ་དེས་ཐོས་པ་ལས་
བྱུང་བའོ།། ཕྱི་མ་ནི་ལོ་མང་དུ་སྡུག་བསྔལ་སྤྱོད་པར་འདུག་སྟེ། བཤད་ན་རྒྱལ་
པོའི་ཐུགས་ཁྲལ་དུ་འགྲོ་གསུངས་པ་དང་། ཡང་ཞུས་པས། །
སློབ་དཔོན་གྱི་ཞལ་ནས། རྒྱལ་པོ་དགྱེས་པའི་དོན་དུ་བཤད་ན་ལྷ་
ལྕམ་འདི་སྐྱེ་བ་འདི་ཉིད་ཀྱི་གོང་རོལ་དུ་རྒྱ་གར་གྱི་ཡུལ་ཀོ་ཏ་ལའི་གཙུག་ལག་
ཁང་དུ་བྲམ་ཟེའི་བུ་བ་ཡ་ཏ་ལ་ཞེས་བྱ་བར་སྐྱེས་ནས་དགེ་སློང་བྱེད་དོ།། །
གཙུག་ལག་ཁང་དེའི་མེ་ཏོག་ལྡུམ་རར་ཀུ་ཀུ་ར་ཆགས་པ་སྤྱོད་པ་མཐོང་བས་
ཉོན་མོངས་པ་སྐྱེས་ཏེ་རིགས་ངན་གྱི་བུ་མོ་ལ་སྤྱད་པས་བསླབ་པ་ཉམས་པས་
འགྱོད་དེ་ཀུ་ཀུ་ར་ལ་ཞེ་སྡང་སྐྱེས་ནས་འབྲས་སྦྲུ་བའི་ཐོ་བས་ཀུ་ཀུ་རའི་མཚན་
མ་བརྡུངས་ཏེ་ཤིའོ། དེའི་ཚེ་མར་མེའི་རྒྱུ་ཏིལ་མར་སྲང་བདུན་ཟོས་ཤིང་དགེ་
སློང་གུ་པ་ཏ་ལ་ཚིག་རྩུབ་ཀྱང་བརྗོད་དོ། །ཡང་ལྷ་ལ་མེ་ཏོག་གིས་མཆོད་



ནས་ཚེའི་དུས་བྱས་པའི་འོག་ཏུ་ཀུ་ཀུ་རའི་རྡོ་རྗེ་བརྡུངས་པའི་ལས་ཀྱི་རྣམ་པར་
སྨིན་པས་དུད་འགྲོ་མོའི་ལུས་བརྩེགས་མར་ལེན་ཅིང་སྲོག་བཅད་པས་ཉི་ཚེ་
བའི་དམྱལ་བར་སྐྱེའོ། །དེ་ནས་ཏིལ་མར་བྲས་པའི་ལས་ཀྱིས་ཡི་དྭགས་སུ་
སྐྱེའོ། །དེ་ནས་ཚིག་རྩུབ་བརྗོད་པའི་ལས་ཀྱིས་ལྷ་མ་ཡིན་དུ་སྐྱེས་པའི་འོག་ཏུ་
མེ་ཏོག་ཕུལ་བའི་ལས་ཀྱིས་ལྷའི་སྐྱེ་བ་བཟུང་ནས། ཡང་ལས་སྔ་མའི་ལྷག་
མས་བསམ་ཡས་འདི་ཉིད་དུ་ཁྱིའི་སྐྱེ་བ་བདུན་ཡིན་ནོ།། དེ ་ལ་
དེ་ནས་ཡར་ལུང་སྟོང་དུ་བུད་མེད་གཟུགས་མི་སྡུག་ཅིང་བསོད་ནམས་
ཆུང་བ་གསུམ་དུ་བརྒྱུད་པའི་མཐར་པདྨ་བདག་དང་འཕྲད་ཅིང་བྱིན་གྱིས་
བརླབས་པས་ལས་ཟད་དེ་མི་ལུས་ཁྱད་པར་ཅན་བླངས་ནས་སངས་རྒྱའོ།། །
ཞེས་གསུངས་སོ། །དེ་ནི་རྒྱལ་སྲས་ལྷ་གཅིག་པདྨ་གསལ་ཚེའི་དུས་བྱས་
པའི་དུས་ན་ཞར་ལ་རྒྱལ་པོར་ལུང་བསྟན་བྱུང་བའི་ཚུལ་ཡིན་ནོ།།
ཡང་རྒྱལ་པོས་ཞུས་པ་ སློབ་དཔོན་ཆེན་པོ་ལགས་མི་ལུས་ནམ་ཐོབ།
ཆོས་གང་ལ་སྤྱོད། དེ་ནས་སྐྱེ་བ་དུ་ན་འཚང་རྒྱ། འགྲོ་དོན་གང་དུ་སྤྱོད་
ཅེས་ཞུས་སོ།།
སློབ་དཔོན་གྱིས་གསུངས་པ། ཡང་རྒྱལ་པོ་གསོན་ཅིག །ལས་
ངན་དེ་རྣམས་བྱང་ནས་སྒྲགས་གྲོང་གསར་དུ་བུད་མེད་དབང་པོ་ཚང་ལ་དད་པ་
དང་ལྡན་པར་སྐྱེས་ནས་ངའི་གདམས་པ་དང་ལས་འབྲེལ་ཐོགས་པ་ཙམ་
འབྱུང་ངོ་། ། དེ་ནས་ལྷོ་ལ་ཡག་ཏུ་བུ་མོ་སྤྲེའུ་ལོ་མ་ཤེས་རབ་ཆེ་བ་ཞིག་ཏུ་
སྐྱེས་ནས་མངའ་བདག་གསུང་གི་སྤྲུལ་པ་ཉང་རལ་གྱིས་རྗེས་སུ་བཟུང་ནས་



ལམ་སྣ་ཟིན་པར་འགྱུར་རོ། །དེ་ནས་གཡས་རུ་གྲོང་དམར་དུ་སྐྱེས་པའི་ལུས
ཐོབ་སྟེ་སྔར་རབ་ཏུ་བྱུང་བའི་བག་ཆགས་ཀྱིས་དེར་ཡང་རབ་ཏུ་བྱུང་སྟེ་ངའི་
སྤྲུལ་པ་ཆོས་དབང་དང་འཕྲད་ནས་གདམས་པ་བྱིན་པས་རིག་པའི་ངོ་བོ་
མཐོང་སྟེ་མཁའ་འགྲོ་མས་རྗེས་སུ་འཛིན་པར་འགྱུར་རོ།།
བ་སྐྱེ་བ་དེའི་འོག་ཏུ་མདོ་དང་མོན་བོད་ཀྱི་མཚམས་འབྲིན་ཐང་ཞེས་བྱ་
བར་སྐྱེས་ཏེ། སྔ་མའི་བག་ཆགས་ཀྱིས་རབ་ཏུ་འབྱུང་བར་འགྱུར་རོ། །དེའི་ཚེ་
མཁའ་འགྲོ་མ་རྣམས་ཀྱིས་བར་ཆད་བསྲུང་ཞིང་ལུང་བསྟན་ནས་ངའི་ཟབ་
གཏེར་དང་འཕྲད་དེ་གཏེར་སྒོ་གསུམ་འབྱེད་པར་འགྱུར་རོ། །དེའི་དུས་སུ་
སྙིང་ཏིག་མའི་གདམས་ངག་དང་འཕྲད་ཀྱང་འགྲོ་དོན་མི་འབྱུང་སྟེ་སྦས་པའི་
ཚུལ་གྱིས་ཉམས་སུ་ལེན་པའི་དུས་ཡིན་ནོ། །དེའི་ཚེ་ངའི་ཟབ་ཆོས་ཀྱི་བདག་
པོར་གྱུར་ནས་ལས་དང་ལྡན་པ་དང་མ་ལྡན་པའི་སློབ་མ་བདུན་ཅུ་འབྱུང་སྟེ་དེ་
རྣམས་ལས་གདུལ་བྱ་ལས་ཅན་རྣམས་བདེ་བ་ཅན་དུ་སྐྱེ་ཞིང་ལས་མེད་ལ་ལ་
ངན་སོང་དུ་སྐྱེའོ། །
དེ་དུས་མཁའ་འགྲོས་ལུང་བསྟན་ཞིང་མཚན་དང་ལྡན་པའི་སློབ་མ་ཉི་
ཤུ་རྩ་གཅིག་འབྱུང་། ཁྱད་པར་དུ་ཟབ་མོ་སྙིང་ཏིག་གསང་བའི་གཏེར་
འདིའི་བདག་པོ་སྒྲགས་ཟུང་མཁར་གྱི་བུ་མོ་སྤྲེའུ་ལོ་མ་ལུས་ཕྲ་ལ་རྣམ་གཞག་
ཚང་བ། ཤེས་རབ་ཆེ་ལ་ཆོས་ལ་མོས་པ། ཡིད་དུ་འོང་ཞིང་སོ་ཞོ་ཡོད་པ།
སྨིན་མཚམས་ན་སྨེ་བ་པདྨ་འདྲ་བ་ཡོད་པ། མཚོ་རྒྱལ་གྱིས་བྱིན་གྱིས་བརླབས་
པ་ཞིག་འབྱུང་བས་དེ་ལ་གདམས་པ་རྣམས་བྱིན་ན་ཁ་རག་གི་ཕུར་ལྷག་མེད་ལ་
17



འཚང་རྒྱ་ཞིང་དར་ཆ་ཡང་བག་ཙམ་འབྱུང་ངོ་། དེ་མིན་འགྲོ་དོན་མི་འབྱུང་
ཞིང་ཐམས་ཅད་བདུད་ཀྱིས་བསམ་པ་བསྒྱུར་བས་དེ་ལ་མོས་པ་ཤིན་ཏུ་ཉུང་ངོ་།
དེ་དང་འབྲེལ་ཚད་དོན་དང་ལྡན་པས་ཐར་པའི་ལམ་སྣ་ཟིན་པར་འགྱུར་རོ། །
དེའི་ཚེ་ཚད་དགུང་ལོ་ལྔ་བཅུ་རྩ་དགུ་སྟེ་ཚེའི་སྒྲུབ་པ་བྱས་ན་དར་ཅིག་ཕྱིར་
བསྣུར་ཞིང་གཞན་དུ་བར་ཆད་ཀྱིས་ལྔ་བཅུ་རྩ་དགུའི་གོང་དུ་འདའ་བར་ཡང་
སྲིད། དེ་ནས་དམ་སེལ་གྱིས་འདའ་བའི་ཚུལ་སྟོན་པས་དམ་སེལ་བཤགས་པ་
ལ་འབུངས། དེ་ལྟར་བྱས་ན་དགུང་ལོ་ཚད་དུ་བཞུགས་པས་དེའི་དུས་སུ་
མཁའ་འགྲོ་སྡེ་ལྔས་བྱིན་གྱིས་བརླབས་པའི་བུད་མེད་གཅིག་འབྱུང་སྟེ་དེས་
ཕྱག་རྒྱ་བྱས་པས་ཚེ་ལ་གསོས་ཐེབས་ཏེ་ཚེ་ཚད་ལས་ལྷག་པར་བཞུགས་སོ།།དེ་
དུས་ཟབ་གཏེར་རྣམས་བུམ་ཐང་སྨད་དུ་བསྐྱལ་ལོ། །གལ་ཏེ་མ་འཁྱོལ་ན་སྔར་
གྱི་གཏེར་ཤུལ་ལམ་ལྷ་འདྲེ་མི་འཕོ་བའི་བྲག་ལ་སྦས་ན་ཕྱི་མ་ལ་ཐོན་པོར་
འགྱུར་རོ། །སྐྱེ་བ་དེ་འདས་ནས་ལོངས་སྐུའི་ཞིང་ཁམས་དར་ཅིག་ཉལ་ལོ།།
དེ་ནས་བུམ་ཐང་ཐར་པ་གླིང་དུ་སྐྱེས་ནས་ལོ་བཅོ་ལྔ་ན་བུམ་ཐང་སྨད་
ཀྱི་བྲག་སེངྒེ་དང་འདྲ་བ་ལས་སྙིང་ཏིག་གི་རྒྱུད་མན་ངག་དང་བཅས་པ་བཏོན་
ནས་འགྲོ་དོན་བྱེད་དོ། །དེ་ནས་གཏེར་སྒོ་མང་བར་འབྱེད་ཅིང་རྫུ་འཕྲུལ་ཡ་མ་
ཟུང་སྟོན་ཏེ་བུད་མེད་ཀྱི་ལུས་བཟུང་བའི་མཁའ་འགྲོ་ལྔས་ཡུམ་བྱས་ནས་འགྲོ་
དོན་ཁུར་བར་འགྱུར་རོ། །དྲི་མེད་འོད་ཟེར་ཞེས་གྲགས་ཏེ་རྟ་མགྲིན་གྱི་སྤྲུལ་པའི་
སྲས་ཟླ་བ་གྲགས་པ་ཞེས་བྱ་བ་ཞིག་ཀྱང་འཁྲུངས་ཤིང་། སློབ་མའང་ཟབ་
མོ་གནད་ཀྱིས་ཐེབས་པ་བརྒྱ་རྩ་བརྒྱད། ཆོས་ཀྱིས་འབྲེལ་པ་སྟོང་རྩ་བརྒྱད།



འགྲོ་དོན་ནུས་པ་སུམ་ཅུ་འབྱུང་ངོ༌། །སྦྱིན་བདག་ལ་སོགས་པ་ཟས་ནོར་གྱིས་
འབྲེལ་པ་ནི་ཤིན་ཏུ་མང་ངོ༌། །དེའང་ལྷོ་བྲག་དང་མཁར་ཆུ་ལ་རྫོགས་ཆེན་གྱི་
བསྟན་པ་དར་ཞིང་རྒྱས་པར་བྱེད་དོ། །དེ་དུས་ལྷོ་བྲག་སེངྒེའི་གདོང་པ་ཅན་
ནས་སེམས་ཕྱོགས་ཀྱི་ཆོས་སྡེ་ཐམས་ཅད་ཐོན་པར་འགྱུར་རོ། མོན་མཁར་
སྟེང་ནས་བདག་གི་ངན་སྔགས་ཟབ་མོ་ཚོ་ཐོན་ཞིང་། མཆིམས་ཕུག་འདི་ཉིད་
དུ་སྦས་པའི་ལྷ་ལྕམ་མོ་རང་གི་ཟབ་བེར་སྲུབས་མེད་དང་། གཡུ་གུང་རི་ཁ་
དམར་དང་གཟི་མཆོང་སྤེལ་མའི་ལན་ཚར་དང་དངུལ་དཀར་གྱི་མེ་ལོང་རྒྱང་
གསལ་དང་། ཨུ་རྒྱན་བདག་གི་ཆོས་གོས་གསེར་གྱི་ཧ་རིས་ཅན་དང་། ཐོད་
པ་སྨུག་མཁྲེགས་ལེ་ཁ་བའི་ནང་དུ་ཚེ་གཅིག་གིས་འཚང་རྒྱ་བའི་ཆོས་དབང་
བཞིའི་གདམས་བརྒྱུད་དངབཅས་པ་སྦེད་པས་འདི་རྣམས་ལྷ་ལྕམ་སྐྱེ་བ་འཕོས་
ཏེ་བུམ་ཐང་དུ་སྐྱེས་པའི་དུས་སུ་ཐོན་ནས་འགྲོ་དོན་དཔག་ཏུ་མེད་པ་བྱས་ཏེ་སྐྱེ་
བ་དེ་ལ་མངོན་པར་རྫོགས་པར་འཚང་རྒྱས་ནས་ལོངས་སྐུའི་ཞིང་དུ་འགྲོ་དོན་
བྱེད་ཅིང་སྐྱེ་བ་མི་ལེན་ནོ། །ཟངས་མདོག་དཔལ་རིར་རྒྱལ་པོ་ཉིད་དང་མཚོ་
རྒྱལ་དང་། ལྷ་ལྕམ་དང༌། པདྨ་འོ་སྐོལ་ཞལ་མཇལ་ལོ། །གསུངས་སོ། །
དེ་དག་ནི་རྒྱལ་སྲས་ལྷ་གཅིག་པདྨ་གསལ་གྱི་སྐྱེས་རབས་དང་རང་གི་ལུང་
བསྟན་རྣམས་ཇི་སྐད་གསུངས་པའི་ཚུལ་ལོ། །
དེར་རྒྱལ་པོ་དགྱེས་ཏེ་ཕྱག་དང་བསྐོར་བ་མང་པོ་མཛད་ནས་སློབ་
དཔོན་ཆེན་པོ་ལགས། འཁོར་བའི་ཆོས་ལ་སྙིང་པོ་མི་གདའ་བས་ཚེ་འདིར་
བདེ་ཞིང་ཕྱི་མར་སྐྱིད་ལ་ནམ་ཕུགས་སངས་རྒྱས་པའི་གདམས་ངག་ཅིག་ཞུ་



འཚལ་ཞུས་པས། །
སློབ་དཔོན་གྱིས་རྒྱལ་པོ་ལ་ཡང་གསུངས་པ། ཨེ་མ་ཧོ། མངའ་བདག་
རྒྱལ་པོ་ཆེན་པོ་ཡང་གསོན་ཅིག །འཇིག་རྟེན་ཆོས་ལ་སྙིང་པོ་མེད་པས་ན།།
མུ་མཐར་འཁོར་ཞིང་ཡང་ཡང་སྡུག་བསྔལ་བས། །ཆོས་སྐུ་རྒྱལ་པོའི་གཏན་
སྲིད་ཟིན་པར་མཛོད། །
ཡུལ་གྱི་སྙིང་པོ་ཆོས་དབྱིངས་སྐྱེ་མེད་ཟུང་། །
གནས་ཀྱི་སྙིང་པོ་ནགས་ཁྲོར་དབེན་པ་བརྟེན། །
དགོན་པའི་སྙིང་པོ་ཆོས་ཉིད་སྟོང་གསལ་ལྟོས། །
ཁང་པའི་སྙིང་པོ་སེམས་ཉིད་གཉུག་མར་ཞོག །
ཚང་མའི་སྙིང་པོ་ཤེས་བཞིན་དྲན་པས་བཟུང་། །
མཛོད་ཀྱི་སྙིང་པོ་བྱང་ཆུབ་སེམས་གཉིས་བསྐྱེད། །
ནོར་གྱི་སྙིང་པོ་ཚོགས་གཉིས་བརྟེན་པར་མཛོད། །
སོ་ནམ་སྙིང་པོ་ཆོས་སྤྱོད་དགེ་བཅུར་འབད། །
ཕ་ཡི་སྙིང་པོ་སྙིང་རྗེས་འགྲོ་བ་ཟུངས་། ་་་་་་་ །
མ་ཡི་སྙིང་པོ་སྟོང་པའི་གནས་ལུགས་སྐྱོངས། །
བུ་ཡི་སྙིང་པོ་བསྐྱེད་རྫོགས་དབྱེར་མེད་བརྟེན། །
ཆུང་མའི་སྙིང་པོ་བདེ་གསལ་མི་རྟོག་སྒོམས། །
གྲོགས་ཀྱི་སྙིང་པོ་བདེ་གཤེགས་བཀའ་ལུང་ལྟོས། །
ཞིང་གི་སྙིང་པོ་མི་ཕྱེ་དད་པ་བསྐྱེད།
།
2()



ཟས་ཀྱི་སྙིང་པོ་སྐྱེ་མེད་བདུད་རྩི་ཟོས།
སྒོམ་གྱི་སྙིང་པོ་གདམས་ངག་བདུད་རྩི་འཐུངས་།
གོས་ཀྱི་སྙིང་པོ་ངོ་ཚ་ཁྲེལ་ཡོད་གྱོན།།
འཁོར་གྱི་སྙིང་པོ་མ་སྲིན་དམ་ཅན་བརྟེན། །
ལོངས་སྤྱོད་སྙིང་པོ་ཆོས་སྤྱོད་སྒྲུབ་པར་མཛོད།
ལྟད་མོའི་སྙིང་པོ་རང་གི་སེམས་ལ་ལྟོས། །
འདུ་འཛིའི་སྙིང་པོ་སྤྲོས་བཅས་དགེ་བ་མཛོད།
རྣམ་གཡེངས་སྙིང་པོ་བསྐྱེད་རིམ་འཕྲོ་འདུ་སྒོམས། །
མཛའ་བཤེས་སྙིང་པོ་དབང་དང་དམ་ཚིག་བརྟེན། ས་
ཆགས་སྡང་སྙིང་པོ་དུག་ལྔའི་རྩལ་སྦྱོང་གྱིས། །
རྒྱན་གྱི་སྙིང་པོ་ཐོས་བསམ་ཕྱོགས་མེད་བརྟེན། །
ལས་ཀྱི་སྙིང་པོ་ཟབ་མོའི་དཔེ་ཆ་བྲིས། །
མགྲོན་གྱི་སྙིང་པོ་སྦྱིན་པ་ཕྱོགས་མེད་ཐོངས་། །
འདུན་མའི་སྙིང་པོ་བློ་ཕུགས་ཆོས་ལ་གཏོད།
མཆོད་གནས་སྙིང་པོ་དཀོན་མཆོག་གསུམ་པོ་མཆོད།
སྲི་ཞུའི་སྙིང་པོ་ཕ་མ་གུས་པས་མཆོད། །
བཀུར་སྟིའི་སྙིང་པོ་རྡོ་རྗེ་སློབ་དཔོན་བསྟེན། །
དམ་ཚིག་སྙིང་པོ་རང་སེམས་བྲོལ་མེད་གྱིས།
སྡོམ་པའི་སྙིང་པོ་སྡིག་པ་མཐའ་དག་སྤོངས་། །
།



ལྷ་ཁང་སྙིང་པོ་སྡོམ་གསུམ་གཙང་མ་བརྟེན།
དཀྱིལ་འཁོར་སྙིང་པོ་འོད་གསལ་འགྱུར་མེད་ལྟོས། །
གདམས་པའི་སྙིང་པོ་རང་རྒྱུད་འདུལ་བར་མཛོད།
ལྟ་བའི་སྙིང་པོ་སྟོང་གསལ་འགྱུར་མེད་ལྟོས།
སྒོམ་པའི་སྙིང་པོ་སེམས་ཉིད་ཇི་བཞིན་ཞོག
སྤྱོད་པའི་སྙིང་པོ་གཉིས་འཛིན་འཁྲུལ་པ་གཞིག
འབྲས་བུའི་སྙིང་པོ་མ་བཙལ་ལྷུན་གྱིས་གྲུབ།
དེ་ལྟར་མཛད་ན་འདིར་བདེ་ཕྱི་མར་སྐྱིད།
མྱུར་དུ་རྫོགས་པའི་སངས་རྒྱས་འཐོབ་པར་འགྱུར། ཞེས་གསུངས་
པས་རྒྱལ་པོ་དགྱེས་ཏེ་ཕྱག་དང་བསྐོར་བ་མང་དུ་མཛད་དོ། །དེ་ནི་དུས་དེའི་ཚེ་
ན་རྒྱལ་པོ་ལ་གདམས་ངག་རྣམས་འབོགས་པའི་སྐོར་ཡིན། -
དེ་ནས་ལྷ་ལྕམ་གྱི་ཟབ་བེར་གདམས་ངག་དང་བཅས་པ་བསེ་སྒྲོམ་བ་
གམ་སྨུག་པོར་བཅུག་སྟེ་གཏེར་དུ་སྦས་ནས་ལྷ་ལྕམ་ཉིད་དང་འཕྲད་པར་སྨོན་
ལམ་བཏབ་ནས་སློབ་དཔོན་གྱིས་ལྷ་ལྕམ་གྱི་རོའི་སྙིང་ཁར་ཤེས་རབ་མཚལ་གྱི་
ཞྭ་ཅིག་བྲིས་ཏེ་རྣམ་ཤེས་བཀུག་པས་དབུགས་ཕྱུང་སྟེ་སྨྲ་ཤེས་པ་འབྱུང་ངོ༌།། །
དེ་ནས་མཁའ་འགྲོ་སྙིང་ཏིག་གི་དབང་བསྐུར་ཏེ་གསང་མཚན་པདྨ་ལས་
འབྲེལ་རྩལ་དུ་བཏགས་ཤིང་བུ་མོས་དཔེ་སྒྲོམ་སྤྱི་བོར་བཟུང་ནས་མ་འོངས་
པའི་དུས་སུ་ཆོས་འདི་དང་འཕྲད་དེ་སེམས་ཅན་ལ་ཕན་པར་ཤོག་ཅིག་ཅེས་
སྨོན་ལམ་བཏབ་བོ། ། དེ་ནས་སློབ་དཔོན་གྱིས་ལྷ་ལྕམ་ལ་ཚེ་སྔོན་གྱི་ལས་



སད་པ་དང་ཡབ་སྲས་སློབ་དཔོན་དང་བཅས་ཏེ་འཕྲད་དོ་ཞེས་གསུངས་ནས་
སླར་རྣམ་ཤེས་འདོན་པ་དང་རོ་དེ་ཉིད་དུ་བསྲེགས་པའི་ཚུལ་བསྟན་ཞིང་མོའི་
སྒྲིབ་པ་སྦྱང་བའི་ཕྱིར་སློབ་དཔོན་གྱིས་བསྣམས་ཏེ་སྐད་ཅིག་ལ་ཨུ་རྒྱན་དུ་
གཤེགས་ནས་ཚོགས་ཀྱི་འཁོར་ལོ་མཛད་དོ། ཡང་སྐད་ཅིག་ལ་བྱོན་ཏེ་
གསུངས་པ། མཚོ་རྒྱལ་ཇི་ལྟར་བྱུང་བ་འདི་རྣམས་དཀར་ཆག་ལ་ཐོབ་ཅིག།
ཟབ་གཏེར་གྱི་བླ་ལ་སྦས་པས་ཕྱིས་མོ་རང་དང་འཕྲད་དུས་ཡིད་ཆེས་པའི་
དགོས་པ་ཡོད་དོ་གསུངས་དུས་ཇོ་མོས་ཡི་གེར་བཏབ་བོ། །དེ་ནི་མ་ཧཱ་གུ་རུས་
སྨོན་ལམ་གྱི་དབང་བསྐུར་མཛད་པ་དང་ལྷ་ལྕམ་རང་ཉིད་ཀྱིས་ཀྱང་འགྲོ་བའི་
དོན་དུ་ཐུགས་བསྐྱེད་ཀྱི་སྨོན་ལམ་རྒྱ་ཆེར་བཏབ་པ་དངོས་སོ། །
དེ་ནས་ཇོ་མོས་སློབ་དཔོན་ལ་ཞུས་པ། སྙིང་ཏིག་གསང་བའི་
གདམས་པ་འདི་རྣམས་སྤེལ་ལམ་སྦེད་པར་བྱ་ཞུས་པས་སློབ་དཔོན་གྱི་ཞལ་
ནས་འདི་རྣམས་ད་ལྟ་སྤེལ་བའི་དུས་ལ་མ་བབས་པས་གཏེར་དུ་སྦེད་དགོས།
ལྷ་ལྕམ་གྱིས་དཔེ་སྒྲོམ་སྤྱི་བོར་བཞག་ནས་སྨོན་ལམ་བཏབ་པས་མོའི་ཆོས་
སྐལ་ཡིན་མོད། ད་སྟེ་ལོ་འགའ་ན་སློབ་དཔོན་ཆེན་པོ་བི་མ་ལ་མི་ཏྲ་འབྱོན་
པས་ཁོང་གི་གདུལ་བྱ་དུས་ལ་བབས་ཏེ་སྙིང་ཏིག་གི་བསྟན་པ་རྒྱས་པར་
འགྱུར་རོ། །བདག་གི་མཁའ་འགྲོ་སྙིང་ཏིག་གི་བསྟན་པ་འདི་སྙིང་ཐིག་སྔ་
འགྱུར་འཆལ་ཏེ་ནུབ་ཏུ་ཉེ་བའི་དུས་སུ་བསྟན་པ་ནུབ་ཁར་གསལ་ཏེ་རྒྱས་ལ་
དྲག་པ་ཡུན་ཐུང་བ་མར་མེ་འཆི་ཁར་གསལ་བ་ལྟ་བུ་འབྱུང་ངོ༌། །དེའང་སྤྱིར་
སྙིང་མའི་བསྟན་པ་རྒྱས་ལ་ཡུན་ཐུང་། དེའི་ནང་ནས་གཏེར་གྱི་བསྟན་པ་
23



ལྷག་པར་གཏེར་སྒོ་ཕྱེས་པ་དང་རྒྱས་པ་མཉམ་ཞིང་། སྐལ་ལྡན་གཏེར་གྱི་
བདག་པོ་མི་བཞུགས་པ་ན་ཕལ་ཆེར་འགྲིབ་པ་ཡིན་ནོ། །དེའི་ཕྱིར་སྦ་བར་
བྱའོ་གསུངས་ནས་ཀུ་སུ་ལུའི་སྐོར་རྣམས་དྭགས་པོ་དང་ལུང་ཁྲ་མོ་བྲག་གི་
བྲག་བྱ་སྐྱིབས་ཅན་ལ་སྦས་ཤིང་། རྒྱུད་དང་མན་ངག་རྒྱ་ཆེ་བ་མཁས་པ་
པཎྜི་ཏའི་སྐོར་རྣམས་བུམ་ཐང་སྨད་ཀྱི་བྲག་སེངྒེ་འདྲ་བ་ལ་སྦས་ནས་གཟའ་
དང་མ་མོ་དང་བདུད་དང་གཏེར་བདག་གི་མཁའ་འགྲོ་མང་པོ་ལ་གཏད་ནས་མི་
ལོ་ལྔ་བཅུ་ཁ་རལ་ན་སྐལ་ལྡན་ལས་ཅན་དེ་ལ་གཏོད་ཅིག་ཅེས་བཀའ་བསྒོས་
སོ། །དེ་དག་ནི་ཨ་རྒྱན་ཆེན་པོས་ལྷ་ཅིག་པདྨ་གསལ་རང་ཉིད་ཀྱི་གཏེར་སྐལ་
མངོན་སུམ་འོད་གསལ་གྱི་གདམས་པ་ཀུ་སུ་ལུའི་སྐོར་རྣམས་ཀྱི་དཔེ་སྒྲོམ་དང་།
རྒྱུད་དང་མན་ངག་རྒྱ་ཆེ་བ་མཁས་པ་པཎྜི་ཏའི་སྐོར་གྱི་དཔེ་སྒྲོམ་རྣམས་གཏེར་
བདག་མཁའ་འགྲོ་མ་རྣམས་ལ་གཏད་བྱ་མཛད་པའི་སྐོར་རོ།།
དེའི་དུས་སུ་ཤིན་ཏུ་ཟབ་པའི་ཡང་གཏེར་ཆེན་པོ་ལྔ་སྦས་པ་ལ་དབུས་
སུ་ཟུག་པ་རྩ་བའི་སྐོར་ལ་ཞི་ཁྲོ་བསྐྱེད་རྫོགས་སུ་འབྲེལ་བ་མཆིམས་ཕུག་ཏུ་
སྦས་ཏེ་སྐུ་ཡི་གཏེར་རོ། །ལྷོ་ཕྱོགས་སུ་འདྲིལ་བ་སྡོང་པོའི་སྐོར་ལ་བདེ་
གཤེགས་འདུས་པ་ལ་སོགས་པ་རྒྱས་པའི་ལས་གཙོ་བོར་གྱུར་པ་མཁར་ཆུར་
སྦས་ཏེ་ཡོན་ཏན་གྱི་གཏེར་རོ། །སྨན་ལ་སོགས་པ་ཡོན་ཏན་དུ་གྲགས་པ་ནི་
ཕལ་པ་སྟེ་མཆོག་གི་ཡོན་ཏན་གྱི་གཏེར་ལ་མ་རེག་གོ །ནུབ་ཕྱོགས་སུ་གསལ་
བ་མེ་ཏོག་གི་སྐོར་ལ་རིག་འཛིན་དང་མཁའ་འགྲོའི་ཆོས་སྡེ་ཟབ་མོ་གཙོ་བོར་
དབང་དང་འབྲེལ་བ་ལྷ་རིང་བྲག་ཏུ་སྦས་ཏེ་གསུང་གི་གཏེར་རོ། ། བྱང་
2



ཕྱོགས་སུ་གྱེས་པ་ཡལ་གའི་སྐོར་ལ་ཡང་ཕུར་རྟ་ཕག་དང་བཅས་པ་དྲག་
སྔགས་ཕྲིན་སྒྲུབ་དང་འབྲེལ་བ་ཕྲིན་ལས་གཙོ་བོར་གྱུར་པ་ཟངས་ཡག་ནམ་
མཁའ་རྫོང་དང་ཏི་སྒྲོ་བྲག་ལ་སྦས་ཏེ་ཕྲིན་ལས་ཀྱི་གཏེར་རོ། ཤར་ཕྱོགས་
སུ་སྨིན་པ་འབྲས་བུའི་སྐོར་ལ་ཞིབ་མཆོག་གི་སྒྲུབ་པ་མངོན་སུམ་འོད་གསལ་
གྱི་གདམས་པ་ཡེ་ཤེས་གཙོ་བོར་གྱུར་པ་མཁའ་འགྲོ་སྙིང་ཏིག་དེའི་ལེ་ལག་
དང་བཅས་པ་དང་ལུང་ཁྲ་མོ་བྲག་དང་བུམ་ཐང་ལ་སྦས་ཏེ་ཞི་བ་ཐུགས་གཏེར་
ཆེན་པོའོ། །དེ་ནི་དེའི་དུས་སུ་སྦས་པའི་ཡང་གཏེར་ཆེན་པོ་རྣམས་ཀྱི་རྣམ་
གྲངས་བསྟན་པ་ཡིན་ཏེ། དེ་དག་གིས་ནི་དང་པོར་བྱང་ཆུབ་མཆོག་ཏུ་ཐུགས་
བསྐྱེད་པའི་ཚུལ་ཐུན་མོང་གི་སྣང་ངོར་གྲགས་པ་དང་བསྟན་པ་མདོ་ཙམ་སྦྱར་



དབྱིངས་ཕྱུག་མཚོ་རྒྱལ་མཁའ་འགྲོའི་གཙོ།



ก
รจ า
น
ในประเทศไปเป็น



༈ །སྐུ་ཚེ་སྔ་མ་གཏེར་སྟོན་པདྨ་ལས་འབྲེལ་རྩལ་གྱིས་
ཟབ་གཏེར་གདན་དྲངས་པའི་ལོ་རྒྱུས་དེའང་
འཁྲུངས་རབས་སྔ་མའི་ལོ་རྒྱུས་
དང་བཅས་པ།



:
g
︽EX
གུ་རུ་རིན་པོ་ཆེ།



༄༅། །བར་དུ་འགྲོ་བའི་དོན་ཇི་ལྟར་བྱུང་བའི་ཚུལ་ལ་སྐུ་ཚེ་སྔ་མར་
གཏེར་ཇི་ལྟར་གདན་འདྲེན་མཛད་པ་དང་། བར་དུ་ལམ་སྣང་ལོངས་སྐུའི་
ཞིང་དུ་བཞུགས་ཤིང་འགྲོ་བའི་དོན་ཇི་ལྟར་མཛད་པ་དང་། མཐར་མཛད་པ་
གང་དུ་མཐར་ཕྱིན་པའི་སྐོར་དང་གསུམ་ལས་དང་པོ་ནི།
ཡར་ལུང་ནང་དུ་སྤྲང་མོ་གསུམ་གྱི་སྐྱེ་བ་རིམ་པར་བླངས། དེ་འོག་
ཡར་ལུང་གི་རོལ་ཀ་རུ། ཁྱི་མོ་དཀར་མོ་ཞིག་གི་སྐྱེ་བ་བླངས་ནས། མིས་
འཕོངས་ལ་གྲིས་རྒྱབ་སྟེ་ནུབ་ཀྱི་རིགས་རྐང་རྐང་ཟེར་བ་བཞི་བྱུང༌། དེ་འོག་
ལྷ་ས་རུ་ལུག་མོ་ཞིག་གི་ལུས་བླངས་། སྨད་ནས་སྒོར་པ་ཞུགས་ནས་ས་དྲུད་
རྡོ་དྲུད་བྱེད་པ་ཅིག་བྱུང་། མ་དག་པའི་སྐྱེ་བ་ལྔ་དེས་ཆོད་ཅིང་། ལས་ངན་གྱི་
སྒྲིབ་པ་དག་པར་གྱུར། དེ་འོག་དག་པའི་སྐྱེ་བ་ལྔ་བླངས་པ་ནི། དབུས་ཀྱི་
སྒྲགས་མདའ་གྲོང་གསར་དུ་བུད་མེད་ཞིག་གི་སྐྱེ་བ་བླངས་ནས། ཚེ་སྔ་མའི་
བག་ཆགས་སད་ནས་རབ་ཏུ་བྱུང་། དེ་དུས་བསམ་ཡས་སུ་ཕྱིན་ནས། བསྐོར་
བ་བྱེད་ཅིང་ཡོད་པའི་དུས། མངའ་བདག་རྒྱལ་པོའི་སྐྱེ་བ། ལྷོ་བྲག་གཏམ་
ཤལ་དུ་མྱང་རལ་པ་ཅན་ཞེས་བྱ་བར་འཁྲུངས་ཏེ། སྲིན་མོ་སྦར་རྗེས་བྲག་
ནས་ཟབ་གཏེར་སྙིང་པོའི་མཛོད་བརྡོལ། ཨོ་རྒྱན་རིན་པོ་ཆེའི་ཐུགས་ཀྱི་སྲས།
གསང་སྔགས་ཀྱི་བདག་པོ་ཆེན་པོར་གྱུར། དེ་དུས་བསམ་ཡས་བྱང་ཆུབ་གླིང་
ནས་ཟབ་གཏེར་འདོན་པའི་དུས་ལ་བབ་པ་དང་། མངའ་བདག་དཔོན་སློབ་
བསམ་ཡས་སུ་ཕྱག་ཕེབས། ཟབ་གཏེར་རྣམས་རིམ་པར་གདན་དྲངས་པའི་
སྐབས། ཨ་ནེ་དེ་ལས་ལྡན་མར་གཟིགས་ནས་གཏམ་ཤུལ་དུ་ཁྲིད། གསང་



བའི་སྦྱོར་ཡུམ་བྱས།
གདམས་པ་བྱིན་པས་རིག་པའི་ངོ་བོ་མཐོང་། མིང་ཡང་རིག་མ་སངས་རྒྱས་
སྐྱིད་དུ་བཏགས་སོ།།
དེ་འོག་སྐྱེ་བ་ཕྱི་མ་ལ། ལ་ཡགས་ཀྱི་གྲོང་གི་བྱང་ཤར་གྱི་ཕྱོགས།
རྫར་ཞེས་བྱ་བའི་ཡུལ་གྱི་ཤོད། ཆོས་ར་སྟེང་ཞེས་ཁང་མོ་ཆེར། མཚུར་པ་
སངས་རྒྱས་བླ་མ་བྱ་བ་ཞིག་གི་བུ་མོར་སྐྱེས་ཏེ་སྤྲེལ་ལོ་མ། མིང་ཡང་པདྨ་
སྒྲོལ་མ་བྱ་བར་བཏགས། དེ་དུས་མངའ་བདག་གི་སྐྱེ་བ་ཆོས་དབང་རིན་པོ་ཆེ།
ཡུལ་སྤང་གྲོང་བྱ་བར་སྐུ་འཁྲུངས་པ་དང་། གནམ་སྐས་ཅན་དང་བྲག་མོ་
ཕྲེང་ལ་སོགས་པའི་གཏེར་གནས་མང་པོ་ནས་ཟབ་གཏེར་རྣམས་གདན་དྲངས་
ནས། གསང་སྔགས་ཀྱི་བསྟན་པའི་བདག་པོར་གྱུར། དེའི་དུས་ཆོས་དབང་
རིན་པོ་ཆེས་རིགས་ལྡན་མར་གཟིགས་ནས་ཇོ་མོར་བླངས་སོ། །སྲས་སྲོས་
ཀྱང་མིང་སྲིང་གསུམ་དུ་བྱུང་བ་དང་། སངས་རྒྱས་ཀུན་གྲོལ། པད་མ་དབང་
ཆེན། གཅིག་གིས་ཚེ་མཐར་མ་ཕྱིན་པར་བྱུང་། ཆོས་དབང་གིས་གདམས་པ་
གནང་བས། གནས་ལུགས་ཀྱི་དོན་ཟབ་མོ་རྟོགས། བསྟན་པའི་ག་དར་ལ་
དམིགས་ནས། སྡུག་ཁུར་གྱི་ལས་ལ་འབུངས་ཤིང་གུ་རུ་ལྷ་ཁང་བཞེངས།
སྲས་པདྨ་དབང་ཆེན་མོན་ལུང་ནག་ཏུ་ཤིང་གི་གཏེ་མ་ལ་བཏང་དགོས་པ་བྱུང་།
དེ་འོག་གི་སྐྱེ་བ་ལ། གཙང་གི་གཡས་རུའི་ནང་། ཡུལ་གྲོང་གསར་
བྱ་བ་རུ། སྔགས་པའི་རིགས་བརྒྱུད་རིན་ཆེན་གྲགས་བྱ་བ་གཅིག་ཏུ་སྐྱེས།
དེ་དུས་གཏེར་སྟོན་ཨུ་རྒྱན་གླིང་པ་དང་མཇལ་ནས། རྟ་མགྲིན་ལྕགས་རལ་



ཅན་གྱི་སྐོར་མ་ལུས་པར་ཞུས་པས་ཡོངས་སུ་རྫོགས་པའི་བཀའ་མ་ལུས་པ་
གནང་། བསྙེན་སྒྲུབ་ལ་འབད་ཅིང་ཉམས་སུ་བླངས་པས། ལྕགས་རིལ་ཅན་
ཞལ་དངོས་སུ་ལན་ལྔ་མཇལ་བ་བྱུང་། གདམས་པ་གཞན་ཡང་ཉམས་སུ་
བླངས་པས། སེམས་ཀྱི་གདར་ཤ་ཆོད་ཅིང་། སེམས་ཉིད་ཀྱི་དོན་ཟབ་མོ་
མཐོང་བར་གྱུར་ཏོ། །
དེ་འོག་གི་སྐྱེ་བ་ནི། གཉལ་དང་ལོ་རོའི་མདའ་འབྲིན་ཐང་དུ།
སྔགས་པ་ཕོ་མོ་མིང་སྲིང་མནོལ་བའི་ལུས་ལ་འཁོར་ཅིང་། ལྕགས་མོ་ཡོས་
ལོ་པ་གཅིག་ཏུ་སྐྱེས་ཏེ། མིང་ཡང་པདྨ་ལས་འབྲེལ་རྩལ་དུ་བཏགས་ནས།
ཕ་མ་གཉིས་པོ་སྒོ་ཞན་པའི་སྟབས་ཀྱིས། ཤིན་ཏུ་དབུལ་ཞིང་སྡུག་པ་ཞིག་བྱུང་
བ་དང་། གང་ན་ཉེ་བ་ཐམས་ཅད་ཀྱིས་སྙིང་དུ་མི་སྡུག་པའི་དུས། ཉི་མ་
གཅིག་འབྲིན་ཐང་ཀོ་རོ་ནས་ཕྱིན་པས། དགེ་འདུན་པ་ནས་སོ་ཡར་རྒན་
གཅིག་དང་ཕྲད་བྱུང་བ་དང་། དགེ་བཤེས་ཁྱེད་གར་འགྲོ་བ་ཡིན་དྲིས་པས།
དགེ་འདུན་པ་ན་རེ། ང་གར་ཡང་མི་འགྲོ། ཁྱོད་ཀྱི་རྩར་ཡོང་བ་ཡིན་བྱས་མ་
ཐག། ཨོཾ་ཕྲག་ནས་ཤོག་རིལ་གཅིག་བཏོན་ནས་བྱིན་ཅིང༌། བསྒོ་བ་འདི་
ལྟར་དུ་བྱས་སོ། བུ་ཁྱོད་ཀྱིས་ཤོག་རིལ་འདི་ལ་ལེགས་པར་ལྟོས་ལ། ཚིག་
གི་དོན་མ་ནོར་བར་གྱིས་ལ་ལོངས་ཤིག །དངོས་གྲུབ་ཀྱི་སྐལ་བ་ཡོད་དོ་
གསུངས་ནས། ཡུད་ཙམ་ཡེངས་པའི་བར་ལ་དགེ་འདུན་དེ་གར་སོང་མ་རྙེད།
རྩད་མ་ཆོད་པར་བྱུང་ངོ་། །



དེ་ནས་རང་ཡུལ་དུ་ལོག་ནས་ཉི་མ་གཅིག་ཤོག་དྲིལ་ལ་བལྟས་པས།
ལོ་གཅིག་གི་ཆུ་མོ་གླང་ལོ་ལ། ཁྱོད་རང་གི་ནོར་སྐལ་ལེན་པའི་དུས་ལ་སླེབ་
པས། སྟོན་ཟླ་ར་བའི་ཚེ་བཅུ་ལ་སོང་ལ། དྭགས་པོའི་དང་ལུང་ཁྲ་མོའི་
བྲག་ལོགས་ལ། གཏེར་མཚན་མཚལ་གྱི་གཡུང་དྲུང་རིལ་ཤོག་ཡོད། དེ་
ནས་བཙལ་བའི་བྱང་ཤར་ན། རྡོ་ཆོལ་བྲེ་ཙམ་གཅིག་ཡོད། དེ་བཀོག་པའི་
ནང་ནས་ཟབ་གཏེར་རྣམས་ཐོན་ཅིག ཅེས་ཟེར་བའི་ཡི་གེ་ཡོད་པ་དང་། པདྨ་
ལས་འབྲེལ་རྩལ་གྱིས་དང་ལུང་དུ་བྱོན་ནས། ཁྲ་མོ་བྲག་གི་ཕུག་པར་ཞག་
གསུམ་བསྡད་ནས་ཟབ་གཏེར་རྣམས་གདན་དྲངས་སོ།། །།
དེ་ནས་ཚུར་ལོག་པའི་ལམ་བྱར་ནས་ཚུར་ཡོངས་པས་གཉལ་སྡོད་དུ་
སླེབས། ཤོ་ཚེར་མ་ལུང་དུ་སོང་ནས་སྔགས་པ་གཅིག་གི་ཁྱིམ་དུ་བསྡད་
པས། སྔགས་པ་གཟའ་ཚང་གཉིས་ཀྱིས་ལྟོ་ཆང་གཟབ་པར་བྱིན། དེའི་ནུབ་
མོ་གླེང་མོ་མང་པོ་བྱས་པས། སྔགས་པ་ན་རེ། ཁྱེད་ཁར་སང་གང་ནས་ཡོངས།
དོན་ཅི་ལ་ཕྱིན་པ་ཡིན་དྲིས་པ་དང་། པདྨ་ལས་འབྲེལ་རྩལ་གྱིས་གསུངས་པ།
ངེད་ལ་སྔར་ལུང་བསྟན་ཞིག་བྱུང་བ་ལ་བརྟེན་ནས། དྭགས་པོར་ཕྱིན་གསུངས་
པ་དང་། སྔགས་པ་ན་རེ་ཁོ་ན་ཟབ་གཏེར་རྙེད་དམ་ཟེར། རྙེད་གསུངས་པས།
གང་གང་ཡོད་ཟེར། མཁའ་འགྲོ་སྙིང་ཏིག་དང་གཉེན་པོ་ལྷ་གསུམ་གྱི་མན་
ངག གཟའ་བདུད་ཀྱི་སྒྲུབ་སྐོར་རྒྱུད་དང་བཅས་པ་ཡོད་གསུངས་པས། འོ་
ན་ངེད་ལ་དཔེ་སྒྲོམ་གྱིས་དབང་བྱེད་དགོས་ཟེར་བས། དཔེ་སྒྲོམ་བཏེགས་
ནས་སྔགས་པ་ཡབ་ཡུམ་སྲས་དང་བཅས་པ་ལ་བྱིན་བརླབ་བྱས་སོ། །



དེའི་ནང་པར་རང་ཡུལ་དུ་འགྲོ་ཆས་བྱས་ཕྱིན་པ་དང་། སྔགས་པའི་
བུ་ལེགས་པ་རྒྱལ་མཚན་རྗེས་སུ་འབྲང་ནས་བྱུང་སྟེ། འབྲིན་ཐང་དུ་སླེབས།
དེ་དུས་འབྲིན་ཐང་གི་མི་ཀུན་ན་རེ། ལས་འབྲེལ་རྩལ་སྔགས་བརྒྱད་ཀྱི་བྱ་བ་
གང་མ་ནུས་པར། དེ་ཁོ་ཟོག་ཅིག་བྱེད་འདོད་པ་ཡིན། གཏེར་དང་ཅིའི་གཏེར་
ཡོད་ཟེར་མི་མངས་ཀྱིས་གླེང་མོ་བྱས་པར་གྱུར་ཏེ། དེ་དུས་རང་ཡུལ་གྱི་མི་ལ་
སྐྱོ་བ་སྐྱེས་ནས། རྒྱལ་ཁམས་ལ་བྱོན་པའི་དགོངས་པ་མཛད། ལེགས་པ་
རྒྱལ་མཚན། ནམ་མཁའ་དབང་ཕྱུག། རིན་རྡོར། དཔལ་སེང་དང་འཁོར་
བཞི་ཁྲིད་ནས་ཕྱིན། བྱར་དང་ཨེ་ལ་ཞུགས་ནས་ཕྱིན་པས་ཡར་ལུང་དུ་སླེབས།
ཤེལ་བྲག་ལ་ཞག་གསུམ་གྱི་གནས་འབྲེལ་བྱས། །
དེ་ནས་བསམ་ཡས་སུ་བྱོན། གཙུག་ལག་ཁང་རྣམས་མཇལ། ཡང་
མཆིམས་ཕུག་ཏུ་ཕྱིན། དགེ་གོང་གི་མཆོད་ཁང་ལ་ཞག་བདུན་གནས་འབྲེལ་
བྱེད་ཀྱིན་ཡོད་པ་ལ། ཞག་ལྔ་སོང་བའི་ནམ་ཕྱེད་རྡོ་རྗེ་ཕག་མོ་ཡིན་ཟེར་བའི་
བུད་མེད་དམར་མོ་ཞིག་བྱུང་ནས། པདྨ་ལས་འབྲེལ་རྩལ་འདིར་མ་སྡོད་ཅིག།
ལས་ལྡན་གྱི་སློབ་བུ་ཞིག་དང་འཕྲད་པ་ཡོད་པས། ལྷ་སར་སོང་ཞིག་
གསུངས་ནས་ལུང་བསྟན་པ་དང་། དཔོན་སློབ་ལྔས་ལྷ་སར་བྱོན། ཞག་
ལྔའི་བར་དུ་སྐོར་བ་བྱེད་ཅིང་སྡོད་པའི་དུས། ཀརྨ་པ་རྗེ་རང་བྱུང་རྡོ་རྗེ། ལྷ་
ས་སྐུ་འབུམ་ཐང་ན་སྒར་རྒྱབ་ཡོད་པས། །
| རང་བྱུང་རྡོ་རྗེའི་ཞལ་ནས། ལྷོ་རོང་གི་གཏེར་སྟོན་དཔོན་སློབ་
རྣམས། ངེད་ཀྱི་རྩར་ཤོག་གསུང་བའི་བཀའ་ལུང་བྱུང་བ་དང་། དཔོན་སློབ་



ལྔས་བྲམ་ཟེའི་ཤ་རིལ་གཅིག་དང་དར་ཁ་གང་། གླ་རྩི་བུབས་གཅིག་ཁྱེར་
ནས་ཕྱག་བཙལ་ཏེ་ཕུལ་བས། ཀརྨ་པའི་ཞལ་ནས་རྗེ་དཔོན་སློབ་ལྔ་ལ།
གཏེར་ནས་བཏོན་པའི་གཏེར་ཆོས་རྣམས་ཡོད་དམ། ཡོད་ན་ངེད་ལ་སྟོན་
དགོས་གསུངས་པས། །
པདྨ་ལས་འབྲེལ་རྩལ་གྱི་ཞལ་ནས། ངེད་དཔོན་སློབ་ལྔས་བསྐོར་བ་
ལ་ཕྱིན་ནས་ཞག་ལྔ་སོང༌། གཏེར་ཆོས་ཀྱི་དཔེ་ཆ་རྣམས་བུ་དཔེ་ལ་ཕབ་ཡོང་
མ་བྱུང་བས། ཤོག་སེར་གདན་དྲངས་པ་ནི་ལེགས། ངེད་ལ་སྟོན་ཅིག་
གསུངས་པ་དང་། ཤོག་སེར་གདན་དྲངས་ནས་ཆོད་ཞུས་པ་དང༌། རྗེ་རང་
བྱུང་རྡོའི་ཞབས་ནས། ཤོག་སེར་རྣམས་གཟིགས་ཕུལ་བས། རྗེ་ཉིད་ཀྱིས་
ལེགས་པར་གཟིགས་ནས། དབུ་ཐོག་ཏུ་བཅབ་པ་ཅིག་བྱས་ནས་ཚུར་གཏད་
བྱུང༌། -
དེ་ནས་དཔོན་སློབ་ལྔ་སླར་ལོག་སྟེ། རྡོ་རིང་གི་རྩ་བ་རུ་དེའི་ནུབ་མོ་
བསྡད་པས། དེ་ནུབ་རང་བྱུང་རྡོ་རྗེའི་རྨི་ལམ་དུ། བུད་མེད་དམར་མོ་རུས་
པའི་རྒྱན་ཆ་གྱོན་པ་ཞིག་བྱུང་ནས། ཨོ་རྒྱན་ཐུགས་སྲས་པདྨ་ལས་འབྲེལ་
རྩལ་ལ། གསང་སྔགས་ཀྱི་ཆོས་བཀའ་ཟབ་མོ་རྣམས་ཞུས་ལ། དབུ་སྐྲ་ཡང་
ཕུལ་ཅིག། དེ་ལྟར་བྱས་ན་ཕྱི་ཞུགས་བསྟན་པ་དར་བར་འགྱུར་རོ། །ཞེས་
མནལ་ལམ་ལ་བྱུང་བ་དང་། ནངས་པར་བང་ཆེན་པ་བཏང་ནས་སྐུ་མདུན་དུ་
ཤོག་གསུངས་པ་བྱུང་། སྐུ་མདུན་དུ་ཕྱིན་པ་དང་། རྗེ་རང་བྱུང་རྡོ་རྗེའི་ཞལ་
ནས། ཁར་སང་གི་ཤོག་སེར་རྣམས་ཀྱི་བཀའ་ལུང་བྱེད་དགོས་པར་འདུག་



གསུངས་། པདྨ་ལས་འབྲེལ་རྩལ་གྱིས། ཁྱེད་སྐུ་ཆེ་བའི་དྲུང་དུ་འབུལ་མི་
ཐུབ། ཅེས་ཞུས་པས། ཅིས་ཀྱང་བྱེད་དགོས་གསུངས་པའི་བཀའ་ནན་བྱུང་
བ་དང༌། བཀའ་མ་ཡོད་པར་མཁའ་འགྲོ་སྙིང་ཐིག་གི་ཤོག་སེར་རྣམས་ཀྱི་
སྟེང་ནས་ལུང་རྣམས་རྫོགས་པར་ཕུལ། རྗེའི་ཞལ་ནས་ངེད་ཀྱི་དབུ་སྐྲ་ཡང་
སིལ་ཕྱག་ཀྱང་རྩེ་སྤྲོད་དུ་བྱེས་ཤིང་། རྗེ་རང་བྱུང་རྡོ་རྗེའི་བླ་མ་ཡང་མཛད་དོ།།
དེ་ནས་ལོག་སྟེ་འབྲི་ཐང་ཀོ་རོ་བྲག་ལ་སྒྲུབ་པ་ཡང་ཟླ་བ་བདུན་བྱས་
དེ་དུས་ལེགས་པ་རྒྱལ་མཚན་ལ་བཀའ་ལུང་ཐམས་ཅད་ཡོངས་སུ་རྫོགས་པར་
གནང་། ཡང་མཆོད་རྟེན་བྲག་བདུན་དུ་སྒྲུབ་པ་ལ་བྱོན་ནས། ཟླ་བ་གསུམ་
བཞུགས་པའི་དུས། ལེགས་པ་རྒྱལ་མཚན་ཤོད་ན་ཡོད་དུས། ཆོས་རྒྱལ་
རིན་ཆེན་གླིང་པ་མཇལ་དུ་བྱོན་ཏེ། དེ་དུས་རིན་ཆེན་གླིང་པ་ལ་ལེགས་པ་
རྒྱལ་མཚན་གྱིས་གསུངས་པ། ད་ལྟ་གཏེར་སྟོན་རིན་པོ་ཆེ་སྐུ་མཚམས་ལ་
བཞུགས་འདུག་པས། མཇལ་ཁ་མེད་གསུངས་པ་དང་། འོ་ན་ཁྱོད་ཀྱིས་བཀའ་
ལུང་རྣམས་གང་ཐོབ་པ་ང་ལ་བྱེད་དགོས་ཞུས་པས། རྒྱལ་སྲས་ལེགས་པས་
རིན་ཆེན་གླིང་པ་ལ་མཁའ་འགྲོ་སྙིང་ཐིག་གི་བཀའ་ལུང་རྣམས་རྫོགས་པར་
བྱས་སོ། །
དེ་ནས་སྤྲུལ་སྐུ་ལས་འབྲེལ་རྩལ་སྐུ་མཚམས་གྲོལ་ནས། གཉལ་
སྨད་དུ་བྱོན་པ་དང་། ལེགས་པ་རྒྱལ་མཚན་རིན་ཆེན་གླིང་པ་གཉིས་མཇལ་དུ་
བྱོན་པ། གཉལ་སྨད་སེར་ཆེན་འབུམ་པའི་དྲུང་དུ་མཇལ་འཕྲད་བྱུང་ནས། །
སྤྲུལ་སྐུ་ལས་འབྲེལ་རྩལ་གྱི་ཞལ་ནས། ཁྱོད་གཉིས་གར་འགྲོ་བ་ཡིན་



གསུངས་པ་དང་། ངེད་གཉིས་ཆོས་རྗེ་མཇལ་དུ་ཡོང་བ་ཡིན་ཞུས་པས། ཁོ་ན་
འདེང་ཞིག་ངེད་རང་འབྲིན་ཐང་དུ་འགྲོ་བ་ཡིན་གསུངས་ནས། དཔོན་སློབ་
རྣམས་ཀྱིས་འབྲིན་ཐང་དུ་བྱོན། ཆོས་གླིང་དགོན་པར་བཞུགས་པའི་དུས།
རིན་ཆེན་གླིང་པ་ལ། རྒྱ་ནག་ལ་ཁའི་ཕ་ཝང་རུས་སྦལ་ནག་པོའི་གཏེར་གྱི་
ལྡེ་མིག་ཡང་གཏད་ནས། འོ་བུ་ཁྱོད་ཀྱིས་ལྡེ་མིག་འདི་ཁྱེར་ལ་ཕ་ཝང་རུས་
སྦལ་ནག་པོའི་གཏེར་རྣམས་ཐོན་ལ། སེམས་ཅན་གྱི་དོན་གྱིས་ཤིག་ཅེས་
གསུངས་སོ། །
དེ་དུས་ལོ་ཡང་ཉི་ཤུ་རྩ་ལྔ་ལོན། རང་ལོ་ཀག་ལ་བབ་དུས། དཔོན་
སློབ་ལྔས་གཉལ་ནས་ཡར་བྱོན་པས། གཉལ་སྨད་འུ་ར་ཡུལ་བྱ་བའི་ནང་དུ་
སླེབས་ཏེ། འཕོང་ར་ཞིག་ལ་བསྡད་དུས། ཨ་མ་མང་པོ་འཛོམ་བྱུང་སྟེ། ཨ་མ་
དེ་རྣམས་ཀྱི་ནང་ནས་ནག་མོ་གུ་རུའི་ལུང་གིས་སྤྲོ་པ་འདྲ་བ་ཞིག་འདུག་པ་
དང༌། དེ་ཡིན་པ་འདྲ་སྙམ་ནས་ཨ་མ་ཁྱོད་ཀྱིས་དོ་ནུབ་ངེད་ལ་གནས་མལ་
ཞིག་གཏོང་བ་འདྲ་བྱས་པས། མོ་ན་རེ་དེ་ཁ་བྱས་པས་ཆོག་ ཁྱེད་རྣམས་སུ་
ཡིན། ག་ནས་ཡོང་དྲིས་པས། ལེགས་པ་རྒྱལ་མཚན་གྱི་ཞལ་ནས། ངེད་
འབྲིན་ཐང་ནས་ཡིན། སྤྲུལ་སྐུ་ལས་འབྲེལ་སྩལ་ཡོད་ཟེར་བ་མ་ཐོས་སམ།
དེ་ངེད་ཡིན་ནོ་བྱས་པས། ཨ་མ་དེ་ཤིན་ཏུ་དགའ་ནས་ནང་དུ་གདན་དྲངས།
ཞབས་ཏོག་ཀྱང་གཟབ་ནས་བྱས། དེ་དུས་ཟླ་བ་གཅིག་དེ་རུ་བསྡད་ནས།
ཨ་མ་དང་གསང་སྤྱོད་ཀྱི་འབྲེལ་བའང་མཛད་དེ།



1:|: དེ་ནས་སྟོན་ཐོན་ནས་བསོད་སྙོམས་དུས་ལ་སླེབས་ཏེ། གཉལ་སྟོད་
ནས་ཡར་བསོད་སྙོམས་ལ་ཕྱིན་པ་དང་། ཡུལ་དར་མ་ཁ་ལུང་བྱ་བར་སླེབས་
ནས། ཡོན་བདག་རིན་དར་བྱ་བའི་ཁང་པར་བསྡད་པའི་ནུབ་མོ། ཐོ་རངས་
ཁར་རྨི་ལམ་ལ་བུ་མོ་ཞིག་བྱུང་ནས། བུ་ཁྱོད་ཉོན་དང་། གཉལ་སྨད་ཀྱི་བུ་མོ་
དེ་ནི་བདུད་མོ་ཡིན་ནོ། །ཁྱེད་དང་ལས་འབྲེལ་ཡོད་པའི་བུད་མེད་དེ་ནི། ཁྱིམ་
འདིའི་ནུབ་ཕྱོགས་ན་ཡོད། སང་ལྟོས་ཤིག་ཟེར་ནས་སོང་། དེ་ནས་སང་
ཨེ་བདེན་ལྟ་དགོས་བསམ་ནས་ནམ་ལངས་པ་དང་བལྟས་པས། བུད་མེད་
བོངས་ཚད་སྙོམས་ལ་ཤ་ཁ་དཀར་བ། དཔྲལ་བ་སྨེ་བ་པདྨ་འདྲ་བ་ཡོད་པ་
མཐོང་བ་དང་། སྔར་གྱི་དེ་ལ་འགྱོད་པ་དཔག་ཏུ་མེད་པ་སྐྱེས་ནས། ལས་
ལྡན་མ་འདི་དང་འབྲེལ་བ་ཡོད་པ་ཞིག་བྱེད་དགོས་བསམ་ཏེ། ཡུལ་གྱི་བསོད་
སྙོམས་རིམ་པར་བསྡུས་ནས། ཤོའི་ཡུལ་ལེགས་པ་རྒྱལ་མཚན་གྱི་ཁྱིམ་ལ་
བཞག་ནས་ཕྱིན་པས། གཉལ་སྨད་ཀྱི་བུ་མོ་ན་རེ་ཁྱེད་རྣམས་ཀྱིས་བསོད་
སྙོམས་གང་ན་བཞག །ཁྱོད་རང་མི་ལྔ་ངས་གསོས་གསོས་ནས། ད་འབྲུ་
བྱུང་བ་རྣམས་མི་ཡོང་བ་ཅི་ཡིན་ཟེར་ནས། དེ་ལ་བསྙད་བྱས་ནས་ཁོ་བོ་དཔོན་
སློབ་རང་གི་ཆས་རྣམས་ཁྱེར་ནས་ཕྱིན་ནོ། །བྱར་ངོས་སུ་ཕྱིན་པ་དང་། མོ་
བདུད་མོ་ཡིན་པའི་རྟགས་སུ་ཕྲག་དོག་བྱས་ནས་མོའི་ཁྱོ་བོ་དང་སྤུན་ཟླ་རྣམས་
བསྐུལ་ནས། ངེད་རང་གི་ནང་ན་ཡོད་པའི་ནོར་དང་། ཁྱོད་རང་རྣམས་ཀྱི་
ཆས་ཁ་དང་། གང་འདུག་ཁྱེར་ནས་མེད། ཁོང་དཔོན་སློབ་རྣམས་ཟིན་ན་
བཟུང་ཤོག །མ་ཟིན་ན་བརྡུང་ཤོག་བྱས་པས། ཁོང་རྣམས་ཀྱིས་རྟིང་བསྙེགས་



ནས་ཕྱིན་པས། གཉལ་དང་བྱར་གྱི་མཚམས་ཀྱི་ལ་ཐོག་ཏུ་སླེབ་ལ་ཁད་ལ་
རྗེས་ཟིན་ནས། ཆས་ཁ་རྣམས་འཕྲོག ཁོ་བོ་དཔོན་སློབ་རྣམས་བརྡུངས་ནས།
རིན་རྡོར་བསད། མོའི་ཁྱོ་ཕོས་ཁོའི་ཆུང་མའི་ཕྲག་དོག་གི་དབང་གིས་སྤྲུལ་
སྐུ་ལས་འབྲེལ་རྩལ་ལ་གྲི་རྒྱབ་པས་མ་བེད། རྡོས་བརྡུངས་པ་དང་། ལས་
འབྲེལ་རྩལ་གྱི་ཞལ་ནས། ང་ཨོ་རྒྱན་རིན་པོ་ཆེའི་ཐུགས་སྲས་གཅིག་ཡིན།
ཁྱེད་ཚོའི་ནོར་ཁྱེར་ཡོངས་པ་ནི་མེད། འདི་ཙམ་གྱིས་དྲག་ཐལ་བྱེད་པ་ཨ་
ཅང་རང་ཆེས། ཁྱེད་རང་རྣམས་ལ་དཀོན་མཆོག་གི་བཀའ་ཆད་ཀྱང་ཡོང་།
འོན་ཀྱང་ང་གསོད་པའི་བསམ་པ་ཡོད་ན། དེ་ཙམ་བྱས་པས་ཡོང་། ཁྱེད་ཀྱི་
འདོད་པ་ཚིམ་པའི་ཕྱིར་ང་རང་གིས་ཤི་བར་བྱའོ། །གསུངས་པ་དང༌། །
ཁོང་ཇག་པ་རྣམས་ལོག་པའི་རྗེས་སུ། ཁོ་བོ་དཔོན་སློབ་བཞི་ཀས་
མར་ལོག་ནས། ལ་འོག་ན་གཡུ་ལུ་ཆུང་བྱ་བའི་ཡུལ་ཆུང་ཞིག་ཡོད་པ། དེར་
བསྡད་པས་ པདྨ་ལས་འབྲེལ་རྩལ་གྱི་ཞལ་ནས། ལེགས་པ་རྒྱལ་མཚན་
དང༌། མཆེད་གྲོགས་གསུམ་གྱིས་ངའི་གཏེར་ཆོས་འདི་རྣམས་མ་ཉམས་པར་
ཞོག་ཅིག །དོ་ཞག་ལོ་ལྔ་ལ་ང་རང་དབུས་ཀྱི་གྲ་ཕུ་རུ། ཕ་བསྟན་པ་དང་མ་
བསོད་ནམས་སྐྱིད་ཀྱི་བུར་སྐྱེས་ཏེ། ད་ལྟའི་གཏེར་ཆོས་རྣམས་ཀྱང་ཉམས་སུ་
བླངས་ནས། སེམས་ཅན་གྱི་དོན་བྱེད་པ་ཡོང་། དེ་དུས་ཁྱེད་གསུམ་དང་
འཕྲད་པར་བྱའོ་གསུངས་ནས་ཞག་ལྔ་ལ་དབྱིངས་སུ་ཡལ་ལོ།།



ར
ཚུ་
{
12
གུ་རུ་པདྨ་འབྱུང་གནས།



༈ །བར་དུ་ལམ་སྣང་ལོངས་སྐུའི་ཞིང་དུ་བཞུགས་ནས་
འགྲོ་དོན་བར་ལོག་ཏུ་སྤྱོད་པའི་སྐོར།



ཀུན་མཁྱེན་ཀློང་ཆེན་པ།



༄༅། །བར་དུ་ལམ་སྣང་ལོངས་སྐུའི་ཞིང་དུ་བཞུགས་ཤིང་འགྲོ་
བའི་དོན་ཇི་ལྟར་མཛད་པ་ནི། རྒྱལ་བ་གཉིས་པ་དཔལ་བསམ་ཡས་ཀུན་
མཁྱེན་ངག་གི་དབང་པོའམ། ཀློང་ཆེན་རབ་འབྱམས་ནི། །
གཡོ་རུ་གྲའི་ཆ་སྟོད་གྲོང་དུ་ངན་ལམ་བཙན་པོ་བོད་ཀྱི་དཀྱིལ་འཁོར་
ཅན་ཞེས་བྱ་བ་མ་སྨད་པའི་རིགས་ཀྱི་ཡོན་ཏན་ཅན་ནོ། །རུས་ནི་རོག་སྟེ་སད་
མི་བདུན་གྱི་ནང་ཚན་ཛྷཱ་ན་ཨིན་རཀཱི་ཏའམ། བོད་སྐད་དུ་ཡེ་ཤེས་དབང་པོ་
བསྲུངས་པ་སློབ་དཔོན་ཆེན་པོའི་དངོས་སློབ་དགེ་སློང་རྒྱལ་བ་མཆོག་
དབྱངས་དང་གདུང་གཅིག་པའི་གདུང་རབས་ཉེར་ལྔ་པ། མེས་པོ་ལྷ་སྲུང་
ཞེས་བདུད་རྩིའི་བཅུད་ལེན་གྲུབ་པས་ལོ་བརྒྱ་དང་ལྔར་འཚོ་བ་དེའི་སྲས་སློབ་
དཔོན་བསྟན་པ་སྲུང་ཞེས་རིག་གནས་དང་། སྔགས་ཀྱི་རྣལ་འབྱོར་ལ་རང་
བྱན་ཚུད་པ་ཞིག། འབྲོམ་སྟོན་རིན་པོ་ཆེ་རྒྱལ་བའི་འབྱུང་གནས་ཀྱི་གདུང་
ལས་བྱོན་པ་འབྲོམ་བཟབ་མ་བསོད་ནམས་རྒྱན་ཅེས་བྱ་བ་དང་འདུས་པ་ལས་
སྐྱེ་བའི་མྱུ་གུ་བཟུང་ངོ༌། །
དེའི་ཚེ་ཡུམ་ལ་སེངྒེ་ཆེན་པོ་གཅིག་གི་དཔྲལ་བ་ན་ཉི་མའི་འོད་ཟེར་
འབར་བས་སྲིད་པ་གསུམ་ལྷག་གེར་གསལ་བ་ཞིག་རང་ཉིད་ལ་ཐིམ་པར་རྨིས་
སོ། །དེ་ནས་རབ་བྱུང་ལྔ་པའི་ཕུར་བུ་ས་སྤྲེལ་དབོ་ཟླ་བའི་ཚེ་བཅུའི་ཉིན་
མངལ་གྱི་ཆུ་འཛིན་ལས་རྣམ་པར་གྲོལ། གཞོན་ནུ་དོན་གྲུབ་ལ་ལྷའི་དབང་
པོས་བྱ་བ་བཞིན་དུ་ནམ་གྲུ་རེ་མ་ཏིས་ངས་བསྲུངས་པ་ཡིན་ཞེས་ལག་ཏུ་བླངས།
སླར་ཡུམ་ལ་གཏད་ནས་མི་སྣང་བར་སོང་། འདི་ལྟར་བྱང་ཆུབ་སེམས་དཔའ་



ནི་འཕགས་པའི་ནོར་གྱིས་གདོད་ནས་ཕྱུག་པས་དད་པ་དང༌། སྙིང་རྗེ་ལ་
སོགས་པའི་ཡོན་ཏན་བསྒྲིབ་མེད་དུ་གསལ། ལོ་ལྔ་ནས་འབྲི་ཀློག་ལེགས་
པར་མཁྱེན། ཡབ་ལས་བཀའ་བརྒྱད་བདེ་འདུས། ཕུར་པ། རྟ་མགྲིན། བླ་
མའི་ལས་གཞུང་སོགས་སྒྲུབ་ཕྲིན་མང་དུ་གསན། སྨན་རྩིས་ལ་སོགས་པའི་
རིག་པའང་ཁོང་དུ་ཆུད། དགུ་པའི་སྟེང་དུ་ཉི་ཁྲི་དང་བརྒྱད་སྟོང་བརྒྱ་ཚར་
བཏོན་པས་ལྷག་མེད་དུ་ཐུགས་ལ་འཛུལ། བཅུ་གཉིས་པའི་ཚེ་བསམ་ཡས་པ་
མཁན་པོ་བསམ་གྲུབ་རིན་ཆེན་དང་། སློབ་དཔོན་ཀུན་དགའ་འོད་ཟེར་ལས་
རབ་བྱུང་གི་དངོས་པོ་བརྙེས། མཚན་ཚུལ་ཁྲིམས་བློ་གྲོས་སུ་གྲགས། དམ་
པའི་ཆོས་འདུལ་བ་ལ་ལེགས་པར་སྦྱངས་པས་ལོ་བཅུ་བཞི་པར་བཤད་པའི་
བ་དན་བཟུང་ཆོག་པ་བྱུང་། །
བཅུ་དྲུག་པར་སློབ་དཔོན་བཀྲ་ཤིས་རིན་ཆེན་ལས་ལམ་འབྲས་དང་།
ཆོས་དྲུག་གཉིས། ཕག་མོ་ཆོས་དྲུ། བདེ་མཆོག་དྲིལ་བུ་པ། ཕྱག་རྡོར་འཁོར་
་ ཆེན་ལ་སོགས་པའི་དབང་ཁྲིད་གདམས་པ་མང་དུ་གསན། སློབ་དཔོན་དབང་
ཡེ། སྟོན་ཚུལ། ཁྲོ་ཕུ་བ་ལ་སོགས་པར། བྱ་སྤྱོད། རྣལ་འབྱོར། རྡོ་རྗེ་གུར། །
མཁའ་འགྲོ་རྒྱ་མཚོ། སངས་རྒྱས་ཐོད་པ། རྡོ་རྗེ་ཕྲེང་བ། དུས་ཀྱི་འཁོར་
ལོ་ལ་སོགས་པའི་སྔགས་རྒྱུད་མང་པོ་དང་། རིན་པོ་ཆེ་ཟ་ལུང་པ་སོགས་
ལས་ཞང་ཚལ་པའི་གདམས་སྐོར། རྒོད་ཚང་པའི་ལམ་ཁྲིད། གཅོད་ཡུལ།
ཞི་བྱེད་སྔ་ཕྱི་བར་གསུམ་ལ་སོགས་པ་མང་དུ་གསན། །



བཅུ་དགུ་པར་གངས་རིའི་ཁྲོད་ན་ཚད་མ་སྨྲ་བའི་རིག་གྲྭ་ཆེན་པོ་རྔོག་
ལེགས་པའི་ཤེས་རབ་ཀྱིས་ལེགས་པར་བསྐྲུན་པའི་གནས་གསང་ཕུ་ནེའུ་
ཐོག་གི་མ་ལ་ཡའི་ནགས་ཀླུང་ཆེན་པོར་ཞུགས་ནས་གླིང་སྟོད་གདན་རབས་
བཅོ་ལྔ་པ་སློབ་དཔོན་བཙན་དགོན་པ་དང་། གདན་རབས་བཅུ་དྲུག་པ་བླ་
བྲང་པ་ཆོས་དཔལ་རྒྱལ་མཚན་གཉིས་ལས། བྱམས་པའི་ཆོས་ལྔ། ཚད་མ་
སྡེ་བདུན། ཕར་ཕྱིན་དབུ་མ་ལ་སོགས་མཚན་ཉིད་ཐེག་པའི་ལུང་རིག་གི་
པདྨའི་རྩ་བ་དམར་པོར་གྱུར་པ་དག་ལོ་དྲུག་གི་བར་དུ་ལྷག་མ་མ་ལུས་པར་ཟོས་
པས་བློ་གྲོས་ཆེན་པོའི་ལུས་ཀྱི་སྟོབས་ལྷག་པར་རྒྱས། དབང་ལོ་བློ་གྲོས་
བརྟན་པ་ལ་མདོ་ཏིང་ངེ་འཛིན་རྒྱལ་པོ་ལ་སོགས་པའི་ཟབ་ཆོས་མདོ་ལྔ།
ཤེས་རབ་སྙིང་པོ་རྒྱ་ཆེར་འགྲེལ་པས་མཚོན་པའི་ལུང་ཕྲན་མང་པོ་སོགས་
ནང་པའི་གཞུང་། སྒྲ་དང་སྙན་ངག་དང་སྡེབ་སྦྱོར་དང༌། ཟློས་གར་ལ་
སོགས་པ་ཕྱི་རོལ་པ་དང་ཐུན་མོང་དུ་གྱུར་པའི་གནས་ཐམས་ཅད་ལ་ཐོས་
བསམ་མཐར་ཕྱིན་པའི་སྣ་ཞགས་རིང་པོར་བརྐྱངས། །
ཤེས་རབ་ཀྱི་ལྷ་འཇམ་པའི་དབྱངས། མཚོ་ལྡན་མ། མི་གཡོ་བ།
ཕག་དཀར་རྣམས་ལ་སྒྲུབ་པ་མཛད་པས་ཀུན་གྱིས་ཀྱང་ཞལ་གཟིགས། ཁྱད་
པར་སྒྲ་དབྱངས་ལྷ་མོས་ཕྱག་མཐིལ་དུ་བཞག་ནས་གླིང་བཞི་རི་རབ་དང་
བཅས་པ་ཞག་བདུན་དུ་བསྟན་ཅིང་ལུང་བསྟན་ཐོབ། ལྷག་པའི་ལྷ་དེ་དག་
གིས་ཀྱང་ཐོགས་པ་མེད་པའི་བློ་གྲོས་ཀྱི་དངོས་གྲུབ་ཆེན་པོའི་གནས་གང་ཡིན་
པའི་དྲྭ་བ་དང་དྭ་བ་བྱེད་པའི་འཕྱང་འཕྲུལ་དང་། རིན་པོ་ཆེའི་ཏོག་གི་རྣམ་



པར་དཔྱངས་པས། བརྒལ་བ་དང་། བརྟག་པ་དང་། རིགས་པའི་ཐལ་
འགྱུར་གྱི་སྒྲ་ཆེན་པོས་ས་འདི་གཡོ་བ་ཙམ་དུ་གྱུར་ནས། རྒོལ་བ་ངན་པའི་ཁྱུ་
མཆོག་རྭ་གཅིག་པའི་བརྟུལ་ཞུགས་འཛིན་པ་རྣམས་སྒྲུབ་པ་དང་། སུན་
འབྱིན་པའི་རྐང་པ་མཆོག་གིས་རྣམ་པར་བརྫི་བ་དང་། རྣམ་པར་འཐག་པ་དང་།
རྣམ་པར་ཉམ་ཉེས་པར་བྱས་ནས་ཅང་མི་སྨྲ་བའི་གནས་ལ་བཀོད་པས་བསམ་
ཡས་ལུང་མང་པོའམ། ཀློང་ཆེན་རབ་འབྱམས་ཞེས་པའི་མཚན་གྱི་རྔ་བོ་ཆེ་
མཁའ་ལ་འགྲོ་བ་དང་མི་མ་ཡིན་གྱི་གནས་སུའང་གྲགས་པ་གསལ་བ་ཉིད་དོ།།
དེ་ལྟར་ལུང་དང་རིག་པའི་གནས་རྒྱ་ཆེན་པོ་ལ་མི་འཇིགས་པའི་
ཉམས་བརྟས་པར་གྱུར་ནའང་། འདི་ལྟར་སྐྱེས་བུ་ཆེན་པོ་རྣམས་ནི་རྣམ་པར་
གྲོལ་བའི་ལམ་ལ་གང་ཉེ་བའི་ཕྱོགས་ལ་འཇུག་པ་རྩོམ་སྟེ། ཕྱོགས་དང་
ཕྱོགས་བྲལ་གྱི་གནས་སུ་ལྷགས་ནས་བྱང་ཆུབ་སེམས་དཔའ་རྟག་ཏུ་ངུའི་རྣམ་
པར་ཐར་པ་ལ་ཡིད་གཞུངས་པས། བླ་མ་དང་དགེ་བའི་བཤེས་གཉེན་དུ་མ་
ལས་མདོ་དང་། རྒྱུད་དང་། མན་ངག་མང་དུ་ཞུས་ནས་ཐོས་པ་དང་བསམ་པའི་
བློ་གྲོས་ཆེར་བསྐྱེད། གངས་རིའི་ཁྲོད་ན་གཞུང་ལུགས་དང་མན་ངག་མང་དུ་
གནས་པ་ལ་ཕྱོགས་དང་རིས་སུ་བཅད་པ་སྤངས་ཏེ། བུང་བ་གཞོན་ནུས་
སྦྲང་རྩིའི་སྙིང་པོ་ལ་བྱ་བ་བཞིན་དུ། དན་བག་པ། སློབ་དཔོན་གཞོན་ནུ་དོན་
གྲུབ། སྨྱོས་མཐིང་མ་བ། སངས་རྒྱས་གྲགས་སོགས་བླ་མ་བཞི་ལ་མདོ་སྒྱུ་
སེམས་གསུམ་རྙིང་མ་རྒྱུད་འབུམ་གྱིས་གཙོས་མང་དག་གསན་པས་སྔ་འགྱུར་
རྡོ་རྗེ་ཐེག་པའི་གྲུབ་པའི་མཐའ་ཆེན་པོ་གཅིག་ཏུ་འཇུག་པའི་རྟེན་འབྲེལ་ཤར།



ཕྱིས་གསང་བའི་སྙིང་པོ་ལ་སྙིང་ཏིག་དང་མཐུན་པའི་ཊི་ཀ་ཕྱོགས་
བཅུ་མུན་སེལ་ཉི་ཟླའི་སྤྲིན་གྱི་སྣང་བ་ཞེས་བྱ་བ་དང་། སྤྱིའི་ཁོག་འབུབས་
གཉིས་མཛད། གསང་སྙིང་འགྲེལ་པ་སྤར་ཁབ་ཀྱི་ལུགས་ལྟར་འཆད་པ་མི་
ལེགས་ཀྱི། རོང་ཟོམ་གྱི་ལུགས་ལྟར་ལེགས་པ་ཡིན་ཞེས་གསུངས། ལར་
གཡུང་འགྲེལ་དང་བཅས་འདི་གསུམ་རོང་བཤད་སྒྲོམ་ཆེ་བར་སྣང་། སློབ་
དཔོན་གཞོན་རྒྱལ་ལ་སོགས་པར་དབུ་མ་ཚིག་འཇུག་ལ་སོགས་འཕགས་སྐོར་
རྣམས་ཚང་བ་དང་། གཞོན་རྡོར་ལས་སྤྱོད་འཇུག་དང་བསླབ་བཏུས་ལ་
སོགས་པ། ཇོ་བོའི་ཡི་དམ་སྐོར། སྦྱོར་དྲུག་ཆོས་དྲུག མཁན་པོ་ལས་ཁྲོ་ཕུ་
བའི་སྐོར། ཁ་རག་ཆོས་སྐོར། སྒྲུབ་ཐབས་རྒྱ་མཚོ། ཆོས་ཆུང་བརྒྱ་རྩ།
འདུལ་བ་ལུང་ལ་སོགས་ཤིན་ཏུ་མང་བ།
རྗེ་རང་བྱུང་རྡོ་རྗེ་ལས། སྦྱོར་དྲུག་གེགས་སེལ་དང་བཅས་པ། ནཱ་
རོ་ཆོས་དྲུག །སྐུ་གསུམ་ངོ་སྤྲོད། རྒྱལ་བ་རྒྱ་མཚོ། སྤྱན་རས་གཟིགས་
རྒྱལ་པོ་ལུགས། གསང་འདུས། སམ་བུཊི། མ་ཧཱ་མ་ཡ། གཤིན་རྗེ་
གཤེད་དམར་ནག་སོགས་ཆོས་བཀའ་རྒྱ་ཆེན་པོ། སློབ་དཔོན་དབང་ཚུལ་
ལས་སྦྱོར་དྲུག་དང་། བསྙེན་སྒྲུབ། རླུང་སྐོར་ལ་སོགས་པ་མང་པོ།
ས་ས་སྐྱ་པ་བླ་མ་དམ་པ་ལས། སེམས་བསྐྱེད་ཆེན་མོ་དང་། ལམ་འབྲས་
སོགས་ས་སྐྱ་པའི་ཆོས་ཟབ་དགུ་གསན་ཞིང་། འདི་ལ་གཞི་ལམ་འབྲས་བུ་
གསུམ་གྱི་རྣམ་པར་གཞག་པའི་ཞུ་ཡིག་རིན་པོ་ཆེ་གསེར་གྱི་མཆོད་སྡོང་ཞེས་བྱ་
བའང་ཕུལ་བར་སྣང༌། མདོར་ན་གངས་རིའི་ཁྲོད་ན་གྲགས་པའི་གྲུབ་པའི་
40



མཐའ་ཕལ་མོ་ཆེ་ཐུགས་སུ་ཆུད་ཅིང་། འཆད་རྩོད་རྩོམ་གསུམ་ལ་ཐོགས་པ་
མེད་པའི་ཐུགས་རབ་སྐྱེས། ཐ་སྙད་ཀྱི་རིག་པ། མདོ་སྔགས་ཀྱི་གཞུང་ལུགས།
མན་ངག་གི་སྐོར་སོགས་གང་ལའང་རང་བྱན་ཆུད་པར་མཛད་དོ།། །།
འདི་ལྟར་སྐྱེས་བུ་ཆེན་པོ་རྣམས་ནི། ཐོས་བསམ་གྱི་མཐའ་སྒྲུབ་པས་
ཉམས་འོག་ཏུ་བཙུད་ནས་རྣམ་པ་ཐམས་ཅད་མཁྱེན་པའི་ཡེ་ཤེས་ཀྱི་འབབ་
སྟེགས་ཉིད་དུ་མཛད་དེ། དེ་ལ་རྣམ་པ་ཀུན་ཏུ་འཁོར་བའི་རང་བཞིན་ལ་
ཐུགས་སྐྱོ་ཤས་དང་ངེས་འབྱུང་ཚད་མེད་པས་སྔོན་གྱི་སངས་རྒྱས་དང་བྱང་
ཆུབ་སེམས་དཔའ་ཐམས་ཅད་ཀྱིས་བསྔགས་པའི་གནས་ནགས་ཁྲོད་དང་།
བས་མཐའ་འབའ་ཞིག་དོན་དུ་གཉེར་བའི་དགོངས་པ་གཏོད་པའི་ཚེ། བཅོམ་
ལྡན་འདས་ཀྱིས་ངེས་པར་འབྱུང་བའི་རྐྱེན་བཞི་གཟིགས་པ་བཞིན་དུ། གྲྭ་ས་
དེར་ཁམས་པའི་གྲྭ་པ་དག་གིས་གཟུ་བོར་མི་གནས་པའི་སྤྱོད་པ་ངན་པས་
ཐུགས་ངེས་པར་འབྱུང་སྟེ་བྱ་བྲལ་གྱི་ཀུན་ཏུ་སྤྱོད་པས་གཤེགས་པར་ཉེ་བའི་
ཚེ། མཁན་སློབ་རྣམས་སྐྱེས་བུ་དམ་པ་འདིའི་རྣམ་དཔྱོད་ལ་དཀོན་པའི་འདུ་
ཤེས་བཟོད་པར་དཀའ་བས་ནན་གྱིས་བཤོལ་བཏབ་ནའང་། སེམས་ཅན་གྱི་
བསོད་ནམས་ལས་གཞན་དོན་རླབས་པོ་ཆེའི་ཕྲིན་ལས་ཀྱི་འཇུག་པ་དུས་ལས་
མ་ཡོལ་བས་བཤོལ་མ་ཐེབས་པར་ཆས་ཙ་ན། རྔོག་ལོ་ཆེན་པོའི་གདུང་རྟེན་གྱི་
རྩར་དགེ་འདུན་དཔྱོད་ལྡན་པ་ཞིག་དང་ཕྲད། ཁོང་གིས་ཀྱང་བཤོལ་བཏབ་
ཅིང་སྐྱོ་བའི་རྣམ་པ་སྟོན་པ་ལ་གནས་ཚུལ་རྣམས་བཤད་པས། ཁོང་ཡང་
ཁམས་པའི་ཚོགས་ལ་འཁུན་པར་བྱེད་ཅིང་། ད་ཅིས་ཀྱང་གཤེགས་ན་རང་



རེ་ལ་རྩོམ་པ་ནི་ཐོགས་རྡུགས་མེད། ཁམས་པ་རྣམས་ལ་ངན་སྨྲས་ཤིག་
འཇོག་པར་འཚལ་ཞེས་བསྐུལ་བས། ཀུ་རེའི་ཚུལ་དུ་ཤོག་བུ་བྲེ་ཁ་གཅིག་
ལ་ཤོར་ཐང་བྲིས་པ་ཁོང་གིས་ཁྱེར་ནས་ཆོས་རའི་ཁྲི་ལ་སྦྱར་བ་ཁམས་པ་
རྣམས་ཀྱིས་རིག་སྟེ་མཐོང་དུ་མ་སྟེར། ཀ་ལིང་ཡུལ་དུ་སྲིན་པོ་རྒྱུ་བ་བཞིན།
ཞེས་པ་ལ་སོགས་པའི་ཀ་ཐ་སུམ་ཅུ་པ་འདི་རྒྱལ་ཁམས་ཀུན་ཏུ་དར་རོ།། །
དེ་ནས་ངེས་པ་མེད་པའི་གནས་སུ་འཁྱམས་ཤིང་སྒྲུབ་པ་འབའ་ཞིག་
ལྷུར་མཛད་པ་ལས་རྒྱ་མའི་ཅོག་ལ་བྲག་ཕུག་ཏུ་ཟླ་བ་ལྔ་མུན་པའི་རྣལ་འབྱོར་
ལ་བཞུགས་པའི་ཚེ། སིལ་སྙན་གྱི་སྒྲ་གླུ་དབྱངས་དང་བཅས་པ་ཞིག་གསན་
པས།
དེ་ལ་བལྟ་བའི་སྣང་བ་ཤར་ཙ་ན་བུད་མེད་ལོ་བཅུ་དྲུག་པ་ཟ་འོག་གི་
འཇོལ་བེར་དང་གསེར་གཡུའི་རྒྱན་གྱིས་སྤྲས་ཤིང་། བསེ་ཁྲབ་དྲིལ་བུས་
བརྒྱན་པའི་རྟ་ལ་བཅིབས་པ་གདོང་གསེར་གྱི་དྲྭ་བས་གཡོགས་པ་ཞིག་དང་
མཇལ། དེའི་ཐུ་བ་ནས་འཇུས་ཏེ་འཕགས་མ་རྗེས་སུ་འཛིན་པར་ཞུ་ཞེས་
བཏུད་པས། རིན་པོ་ཆེའི་དབུ་རྒྱན་ཅིག་འདུག་པ་ཕུད་ནས་ཀུན་མཁྱེན་པའི་
དབུ་ལ་བསྐྱོན། དེང་ནས་དུས་རྟག་ཏུ་བྱིན་གྱིས་རློབ་ཅིང་དངོས་གྲུབ་སྦྱིན་ནོ་
གསུངས་། བདེ་གསལ་མི་རྟོག་པའི་ཏིང་འཛིན་ལ་ཡུན་རིང་པོར་འབྱམས།
མན་ངག་རྫོགས་པ་ཆེན་པོའི་ཆོས་དང་མཇལ་བའི་རྟེན་འབྲེལ་བསྒྲིགས། །
ནུབ་གཅིག་བུད་མེད་ཅིག་བྱུང་ནས། ཁྱེད་རང་གི་ཆོས་སྐལ་གཉལ་
ན་ཡོད་ལེན་པ་ལ་ཕྱིན་ན་དྲག་ཟེར་བས། གཉིད་སད་པ་དང་རྨི་ལམ་དེ་ལ་



བརྟེན། སྔར་གྱི་བག་ཆགས་ཡང་དྲན་པ་བྱུང་ནས། ཤོའི་ལེགས་པ་རྒྱལ་
མཚན་གྱི་སར་ཕྱིན། ཁྱོད་ཀྱི་ཕྱག་ན་ང་དང་སྐལ་བ་ཡོད་པའི་ཆོས་ཤིག་ཡོད་
ངེས་པས། དེའི་བཀའ་ལུང་རྣམས་ང་ལ་རྫོགས་པར་གནང་དགོས་པར་
འདུག། ཅེས་ཞུས་པས། །
རྒྱལ་སྲས་ལེགས་པའི་ཞལ་ནས། རྣལ་འབྱོར་པ་དཔོན་སློབ་གང་
ནས་ཡིན་དྲིས་པས། ཚུལ་ཁྲིམས་རྡོ་རྗེའི་ཞལ་ནས། ངེད་རྣམས་ཉི་མ་དབུས་
ཕྱོགས་ནས་ཡིན། རྒྱལ་ཁམས་ཀྱི་རྣལ་འབྱོར་པ་ཡིན། གནས་དང་ཡུལ་ལ་
ངེས་པ་མེད། ཁར་སང་དྭགས་པོའི་ཕྱོགས་ནས་ཡོང་བ་ཡིན་བྱས་པས།
ལེགས་པའི་ཞལ་ནས། རྣལ་འབྱོར་པ་སྒོ་བཟང་ལ་རིག་པ་དྭངས་པ་ཞིག་འདུག
ཁྱོད་ཀྱི་སྐྱེ་ས་གང་ནས་ཡིན། མིང་ལ་ཇི་སྐད་བྱ་བ་ཡིན། སྔར་ངེད་ཀྱི་བླ་མ་
སྤྲུལ་སྐུ་ལས་འབྲེལ་རྩལ་གྱི་ཞལ་ཆེམས་ལ། ང་ནི་ལོ་ལྔ་ལ་དབུས་ཀྱི་གྲ་ཕུར་
སྐྱེ་བ་བླང་ངོ་གསུངས་པ་དེ་རྣལ་འབྱོར་པ་ཁྱོད་ཡིན་པ་འདྲ། །
ཁྱོད་ཀྱིས་ལུས་ཀྱི་བཀོད་པ་སྟོན་ཅིག་གསུངས་པས། ཚུལ་རྡོར་གྱིས་
ན་བཟའ་ཕུད་ནས་བསྟན་པས། ཞལ་ཆེམས་ལ་སྔར་ཇི་ལྟར་གསུངས་པ་
བཞིན་ཡོད་པ་དང༌། ཁྱོད་ཀྱིས་སྔར་སྐྱེ་བ་གང་བླངས་ཚོ་དྲན་ནམ་ཟེར།
ཚུལ་རྡོར་ན་རེ་ལེགས་པ་རྒྱལ་མཚན་ཉོན་དང་། སྔར་གྱི་སྐྱེ་བ་ཡང་དྲན། ངས་
ཁྱོད་ལ་ཇི་ལྟར་བསྟན་པའི་དོན་ཟབ་མོ་ཉམས་སུ་བླངས་སམ། ཚུལ་བཞིན་དུ་
སྤྱད་དམ། ངས་དྭགས་པོའི་དང་ལུང་ནས་གདན་དྲངས་པའི་མཁའ་འགྲོ་
སྙིང་ཐིག་གི་སྐོར་རྣམས་དང་། གཞན་ཡང་གཉེན་པོ་ལྷ་གསུམ་གྱི་སྐོར།



་ལས་བས་
གཟའ་བདུད་ཀྱི་རྒྱུད་སྒྲུབ་སྐོར་མན་ངག་དང་བཅས་པ་རྣམས་ཁྱོད་ལ་བཀའ་
ལུང་འདུག་པས། དེ་རྣམས་རྫོགས་པར་ང་ལ་སྤྲོད་ཅིག་ གསུངས་པ་དང་།
ལེགས་པ་རྒྱལ་མཚན་གྱི་ཞལ་ནས། ཀྱེ། སྤྲུལ་སྐུ་ཆེན་པོ། ངེད་
སྔར་གྱི་བུ་སློབ་རྣམས་དང་སེམས་ཅན་གྱི་དོན་ལ་བྱོན་པ་ངོ་མཚར་ཆེ། ངས་
མ་རིག་པས། བླ་མ་ཡིན་པ་ངོ་མ་ཤེས་པ་བཟོད་པར་གསོལ་ཞུས་ནས། གཡུ་
གཅིག དུང་དཀར་གཅིག གསེར་ཞོ་ལྔ། རས་ཡུག་བདུན་ཕུལ་ནས་ཞུས་
པས། ཁྱོད་རང་ཆོས་བདགཡིན་པ་ལ། དཔེ་ལུང་རྣམས་འབུལ་མི་དགོས།
མཁའ་འགྲོ་སྙིང་ཐིག་གི་ཤོག་སེར་རྣམས་དང་། བུ་དཔེ་ལ་གང་ཕབ་རྣམས་
སྐུ་མདུན་དུ་འབུལ་བས་ཆོག་ཞུས་པས། །
ཚུལ་རྡོར་གྱི་ཞལ་ནས། དེ་ལྟར་མ་ཡིན་ནོ་ལེགས་པ་རྒྱལ་མཚན་སྐྱེ་
བ་ལ་སྔ་ཕྱི་བྱུང་བས་གདམས་པའི་བཀའ་ལུང་ཟམ་མ་ཆད་པར་དགོས་པ་བྱུང་
བས། ཁྱེད་ཀྱིས་བཀའ་ལུང་རྣམས་རྫོགས་པར་གྱིས་ཤིག་གསུངས་པ་དང་།
ལེགས་པ་རྒྱལ་མཚན་གྱིས་དཔེ་ལུང་རྣམས་རྫོགས་པར་ཕུལ། ཤོག་སེར་གྱིས་
དབང་ཡང་ཐེབས་པར་བྱས། དེ་དུས་སྤྲུལ་སྐུ་ཚུལ་རྡོར་དཔོན་སློབ་རྣམས་ཀྱིས།
ཁྲ་མོ་བྲག་གི་གཏེར་ཆོས་གང་ཡོད་རྣམས་དཔེ་བྲིས་མཛད་ནས།
དེ་ནས་ཉི་ཤུ་རྩ་དགུ་པར་བསམ་ཡས་སུ་ཕེབས་པའི་དཔྱིད་སོས་བླ་
མ་དམ་པ་ཀུ་མ་རཱ་ཛ་ཡར་སྟོད་སྐྱམ་གྱི་ཕུ་ན་བཞུགས་པ་ལ་གཏད་དེ་བྱོན་པས།
ལམ་དུ་གཡག་སྡེ་པཎ་ཆེན་དང་མཇལ་ནས་རྗེ་དྲུང་ཀརྨ་པའི་དྲུང་ན་དེངས་
ཞེས་བསྐུལ་ནའང་མ་ཉན་པར་ལྷགས། ཡར་སྟོད་སྐྱམ་གྱི་ཕུ་ན་རིག་འཛིན་པ་



སློབ་མའི་ཚོགས་ཆ་ཐེར་ལྷགས་སྐྱོབ་བདུན་ཅུ་ཙམ་དང་བཅས་པ་བཞུགས་པ་
དང་མཇལ། མདང་ལྷའི་བྱ་ཡིན་ཟེར་བའི་བྱ་ཡ་མཚན་ཅན་ཞིག་ལ་བྱ་བྲན་
མང་པོའི་ཚོགས་དང་བཅས་བྱུང་ནས་ངའི་དཔེ་ཆ་རྣམས་ཕྱོགས་མཚམས་
ཐམས་ཅད་དུ་ཁྱེར་སོང་བར་རྨིས་པས་བརྒྱུད་པ་འཛིན་པ་ཅིག་འོང་གསུངས་
ནས་ཤིན་ཏུ་མཉེས། །
དེར་ཆོས་ཁྲལ་འདེགས་རྒྱུ་མེད་པས་ཐུགས་ལ་སྐྱོ་བ་དཔག་ཏུ་མེད་པ་
འཁྲུངས། ཆོས་ཁྲལ་ལ་ཐོགས་ནས་བླ་མའི་དྲུང་ནས་འགྲོ་དགོས་པ་ང་ལས་
མེད་པས་ཉིན་པར་འགྲོ་བ་ངོ་ཚ། སང་ནམ་ལྡང་ཙ་ན་ལུང་པ་འདིའི་མདའ་ལ་
སླེབས་པར་འགྲོ་དགོས་དགོངས་ཙ་ན་བླ་མའི་མངོན་མཁྱེན་གྱིས་དགོངས་
ནས་འདིའི་ཆོས་ཁྲལ་ནང་ནས་འདེབས་པ་ཡིན་པས་མ་གཙེར་ཞེས་གྲྭ་པ་
གཉིས་ཀྱིས་བསྐྱར་བྱུང་བས་དགའ་ཆེས། །
རིག་འཛིན་པ་དེ་སློབ་མའི་ཚོགས་ལ་སྐྱོ་བ་བསྐུལ་ཕྱིར་གཞི་མི་འཛིན་
པས་ལོ་དེའི་དཔྱིད་སོས་ལུང་སྟོང་གཅིག་ནས་གཅིག་ཏུ་འཕོ་སྐྱེས་ལན་དགུ་
མཛད་པས། གཞི་རེ་ཟིན་དུས་འཕོ་དགོས་པ་འདྲ་དེས་རང་ལ་ན་བཟའ་དང་
བཟའ་བཏུང་གཉིས་ཀ་མེད། གནམ་ཟླ་དང་གངས་རྩ་ཡུལ་ཤིན་ཏུ་གྲང་བས་
ལུས་སེམས་ལ་ངལ་དུབ་དཔག་ཏུ་མེད་པ་བྱུང་། ཕྱེ་བྲེ་གསུམ་དང་དངུལ་ཆུ་
རིལ་བུ་རིལ་མ་ཙམ་ཉི་ཤུ་རྩ་གཅིག་ལས་མེད་པས་དེས་ཟླ་བ་གཉིས་ཀྱི་འཚོ་
བ་བྱས། ཁ་བ་བབས་དུས་འབོག་གི་དོད་སྐྱེ་གཅིག་ཡོད་པ་དེའི་ནང་དུ་
ཞུགས་ནས་གོས་སྟན་གཉིས་ཀའི་གོ་བཅད་པ་སོགས་ཆོས་ཕྱིར་དཀའ་བ་



སྤྱད་པ་བསམ་གྱིས་མི་ཁྱབ། ལོ་དེར་རྫོགས་པ་ཆེན་པོ་གསང་བ་སྙིང་ཏིག་གི་
དབང་ཁྲིད་གདམས་པ་དང་བཅས་པ་ཐོབ་ཅིང་བསྒོམས། ཕྱི་ལོ་དེ་དབང་
གོང་མ་དང་། རྫོགས་ཆེན་སྡེ་གསུམ་གྱི་རྒྱུད་ལུང་མན་ངག་བསྟན་སྲུང་དང་
བཅས་པ་བུམ་པ་གང་བྱོར་གནང་ནས་བསྟན་པའི་རྒྱལ་ཚབ་ཏུ་དབུགས་འབྱིན་
མཛད། ལོ་དྲུག་གི་བར་དུ་བསྒྲུབ་པའི་དམ་བཅའ་ཕུལ། དེའི་
སུམ་ཅུ་རྩ་གཅིག་པ་ལ་སྙི་ཕུའི་ཤུག་གསེབ་ཏུ་སྙིང་ཐིག་གི་སྒོ་ནས་
སྐལ་ལྡན་དུ་མ་ལ་སྨིན་གྲོལ་མཛད། སང་ཕོད་སུམ་ཅུ་རྩ་གཉིས་པར་
མཆིམས་ཕུའི་རི་མོ་ཅན་དུ་སྒྲུབ་པ་ལ་བཞུགས་དུས། སྐལ་ལྡན་གྱི་རྣལ་
འབྱོར་ཕོ་མོ་བརྒྱད་ལ་སྙིང་ཐིག་གི་གདམས་པ་བཏབ། སྤྲོས་བཅས་ཀྱི་དབང་
གི་དུས་བྱིན་ཕབ་པས། རྣལ་འབྱོར་མ་གཅིག་ལ་སྔགས་སྲུང་མ་མངོན་སུམ་
དུ་བབས་ཏེ་འཁྲབ་བྱུང་བས། སློབ་མ་རྣམས་ཀྱིས་ཟིལ་མ་བཟོད་པར། བླ་
མའི་ཞལ་ནས་འདིར་མཁའ་འགྲོ་བབས་པ་ཡིན་པས་ཨའུ་རྩི། ང་སྣང་
སེམས་རོ་གཅིག་ཏུ་རྟོགས་པའི་རྣལ་འབྱོར་པ་ཡིན་བར་ཆད་མི་འོང་གསུངས།
དེར་རྣལ་འབྱོར་མས་བླ་མ་ལ་ཕྱག་བྱས། དཀྱིལ་འཁོར་ལ་བལྟས་ནས། རྨ་
བྱ་མ་འཛོམ་པ་ག་རེ་ཟེར། ཡིད་ཀྱིས་བསམས་པ་ཡིན་གསུངས་པས། བརྡའི་
ཆོས་ལ་ཡིད་ཀྱིས་ག་ན་ཁོང་ཟེར། ཡང་བུམ་པའི་སྟེགས་ཀྱི་མཉྩི་དོར་ཏེ་བུམ་
པ་གསུམ་སྤྲེལ་ནས་བཞག ཆོ་གའི་རྣམ་གཞག་ཞིབ་མོ་མཛད་དུས། ཐལ་མོ་
སྦྱར་ཏེ་ལེགས་སོ་བརྗོད། རིགས་ཀྱི་ཡི་གེའི་ས་མཐའ་ཆད་ནས་རིག་ཏུ་བོས་
པས། མིན་མིན་རིགས་ཟེར་བ་ཡིན་ཞེས་དང་། སྔགས་བཟླས་དུས་ངའི་ལད་
46



མོ་གྱིས་ཟེར་ནས་མཁའ་འགྲོའི་སྐད་དུ་འབྲེལ་ལ་མ་འབྲེལ་བའི་གདངས་སྙན་
པོ་བྱས།
བ་དངོས་གཞིའི་སྐབས་སུ། བློ་སྒོམ་དང་བྲལ་ན་དགའ་བ་ལ། བློ་
སྒོམ་དང་བྲལ་ན་ཨ་རེ་སྐྱིད། ཅེས་དོན་གྱི་ལྟ་སྒོམ་ཡིད་དཔྱོད་དང་བྲལ་བའི་
གླུ་བླངས། མཆོད་པ་ངན་པ་ལ་འདིས་མི་ལྷོ་ཟེར། མཆོད་དབྱངས་སྙན་པོ་
བྱས། ཚོགས་ཀྱི་དུས་བླ་མ་ལ་བདུད་རྩི་དྲངས་དུས། འདི་མཁའ་འགྲོའི་
དམ་རྫས་ཡིན་པས་ཅིས་ཀྱང་བསྟེན་དགོས་ཟེར་ལྷག་མེད་དུ་དྲངས། ང་
དེའི་ཚེ་སློབ་མའི་ཚོགས་ཀྱང་ཉམས་འུར་ནས་གླུ་ལེན། བྲོ་བརྡུང་།ཐ་
མལ་གྱི་གཉིད་ལས་འདས་པའི་འོད་གསལ་རྩེ་གཅིག་ཏུ་ཤར། དཔའ་བོ་དང་། །
མཁའ་འགྲོ་དང་། ཆོས་སྐྱོང་། སྣ་ཚོགས་པའི་གཟུགས་བརྙན་མངོན་
གསུམ་དུ་མཐོང་ནས། བུད་མེད་ནག་མོ་གཅིག་གིས་ཕྱེ་ཕུད་ཉམས་ཟེར་བ་
དང༌། དམ་ཅན་པ་མི་དཀར་པོར་བསྟན་ནས་ངའི་གཏོར་མ་ལ་དམར་རྒྱུན་ཆད་
ཟེར་བ་དང་། ཇོ་བོ་མདངས་ལྷ་མི་དཀར་རྟ་དཀར་ཅན་དུ་འོངས་ནས་གཏོར་མ་
འདོད་པ་ལ་དམར་གཏོར་སྦྱིན་པས་མ་འདོད་པ་དང་། མཁའ་འགྲོའི་ཚོགས་
ཀྱིས་བླ་མ་ལ་གདུགས་འབུབས་པ་དང་། སྐོར་བ་བྱེད་པ་དང་ཧཱུྃ་དང་ཕ༩
ལ་སོགས་པའི་སྒྲ་དྲག་པོ་དང་། ཐུག་ཆོམ་ཆེན་པོ་སོགས་ཆོ་འཕྲུལ་བསམ་
གྱིས་མི་ཁྱབ་པར་བྱུང་བས རྣལ་འབྱོར་པ་གཅིག་གིས་དོ་ནུབ་གནམ་ས་ངོ།
ལོག་པ་འདུག ཤ་དུམ་ཁྲག་དུམ་བྱེད་ལས་ཆེ་ཟེར་ནས་སྐྲག་པ་སོགས་བྱུང་། །
དེ་བཞིན་དུ་ཁོ་དེ་གུང་རྒྱལ་དང་། གཉན་ཆེན་ཐང་ལྷ་དང་། སྨན་མོ་མཆེད་



བདུན་ལ་སོགས་གཏོར་མ་ལེན་དུ་འོངས།
རྡོ་རྗེ་ཕག་མོ་སྐུ་མདོག་མཐིང་ཀ་རིན་པོ་ཆེ་དང་རུས་པས་བརྒྱན་པ་
མངོན་སུམ་དུ་བྱོན་ནས་དྲིས་པས། དོ་ནུབ་དུས་གཉན་པས་ལས་ཅན་གྱི་སློབ་
མ་ཉལ་དུ་འོངས། བླ་མ་དམ་པ་སྐུ་ཁམས་བཟང་ཟེར། ད་ལོ་སྐུ་ཆག་བདོ་
བས་ཇི་ལྟར་མཆིས་དྲིས་པས། །
མཁའ་འགྲོ་མས། སངས་རྒྱས་ཀྱི་རྣམ་འཕྲུལ་ལ་བར་ཆད་ག་ན་
འོང་། གདུལ་བྱ་ལ་དགོངས་པ་ཡིན། བི་མ་ལ་བོད་ཡུལ་དུ་བྱོན་པ་མི་ཤེས་
སམ་ཟེར། ད་ཅི་ཙམ་བཞུགས་དྲིས་པས། ལུག་ལོ་ཕྱི་མའི་བར་བཞུགས།
དེ་ནས་གདུལ་བྱ་དང་བསྟུན་པའི་ངེས་པ་མེད་ཟེར། འོ་ན་ང་བླ་མ་ཀུ་མ་རཱ་
ཛས་གཞན་དོན་ལ་བསྐུལ་བ་འདི་བླ་མ་ལ་ཁྱེད་ཀྱིས་བསྐུལ་ལམ་དྲིས། འོ་འོ་
དེ་ཀ་དེ་ཀ་ཟེར་དུས། ངས་གཅིག་པོར་བསྒྲུབས་ནས་འོད་ལུས་སྒྲུབ་བམ།
གཞན་དོན་བྱས་ན་སེམས་ཅན་ལ་ཕན་ཐོགས་འོང་ངམ། ལོ་ཇི་ཙམ་ཐུབ་དྲིས་
པས། འོད་ལུས་འགྲུབ་ཀྱང་སེམས་ཅན་ལ་ཕན་འདོགས་དགོས། གཞན་
དོན་ཁུར་འུར། ད་ལོ་ནས་སུམ་ཅུ་ཐུབ་ཟེར། །
ང་ལ་དཀའ་སྲུང་ཇི་ལྟར་ཡོད་དྲིས་པས། མང་མང་བླ་མའི་ཐམས་
ཅད་ཁྱེད་ལ་ཡོད། ཁྱད་པར་རྡོ་རྗེ་གཡུ་སྒྲོན་མ་ཟེར། དེ་བཞིན་དུ་འགྲོ་དོན་ལྷོ་
ནུབ་ཕྱོགས་ན་ཡོད། ཚེ་ཕྱི་མ་འདི་བས་ཀྱང་འགྲོ་དོན་ཆེ་ཟེར། འོ་ན་མཁའ་
འགྲོ་སྙིང ཏིག་ནས་བཤད་པ་དེ་ཡིན་ནམ། དབང་ཁྲིད་གདབ་ཏུ་རུང་ངམ་
དྲིས་པས། འོ་དེ་ཀ་དེ་ཀ་མནོར་མནོར། ཆོས་ཀྱི་བདག་པོ་ཁྱེད་རང་ཡིན་པ་



ལ་ལོས་ལོས་ཟེར།
ཡང་མི་རྣམས་ཀྱིས་ཟོག་པོར་འཛིན་དུ་མི་འོང་ངམ་དྲིས་པས། མིའི་
ཁ་ལ་གཏད་པ་ཅི་ཡོད། སྐལ་ལྡན་རྣམས་ཁོ་མོས་སྡུད། སྐལ་མེད་སངས་རྒྱས་
ལའང་སྐུར་པ་འདེབས་ཟེར། སྙིང་ཏིག་གི་ཆོས་བཀའ་རྡོ་རྗེ་གཡུ་སྒྲོན་མའི་
གནས་སུ་འབྱེད་དམ་དྲིས་པས། འདི་ན་མཁའ་འགྲོ་རང་བཞིན་གྱིས་འདུ་བས་
འདིར་འབྱེད་དགོས་ཟེར། བུམ་ཐང་གི་གཏེར་ཁའི་ལུང་ཡང་གསལ་བར་
བཤད།
སློབ་དཔོན་ཆེན་པོ་དང་མཇལ་ལམ་ཟེར་དྲིས་པས། ལུང་གསུམ་གྱི་
ཕུ། རི་གསུམ་གྱི་མདའ། བྲག་ཆུང་ངེ་བ་ཁ་ནུབ་ཏུ་བལྟ་བའི་གཡས་ཟུར་དུ་
མཇལ་ཟེར། བི་མ་ལ་དང་ནམ་མཇལ་དྲིས་པས། མཇལ་ཟིན་འདུག་པ་ལ་ཟེར་
ངས་རྟོགས་པའི་ལྟ་བ་འདི་སྙིང་ཏིག་གི་དགོངས་པའི་མཐར་ཐུག་
གམ་དྲིས་པས། མཐར་ཐུག་པ་ལ་ནོར་འཁྲུལ་མེད་ཟེར། སློབ་དཔོན་རིན་
རྡོར་གྱིས་སྤང་སྒང་བ་རིན་ཆེན་རྡོ་རྗེ་ག་ན་བཞུགས་དྲིས་པས། བླ་མ་ལ་
མཛུབ་མོ་བཙུགས་ནས་འདི་ན་བཞུགས་འདུག་པ་ཟེར། །
དེར་བླ་མས། ཁོང་སྐྱེ་བ་དེའི་འོག་ཏུ་བུམ་ཐང་དུ་སྐྱེ་བ་ལ་ང་ག་ན་
ཡིན་གསུངས་པས། དེ་ཀ་ལྟར་སྐྱེ་བ་མིན། བར་དུ་ལོངས་སྐུའི་ཞིང་ཉུལ་
དགོས་པ་དེ། སློབ་དཔོན་རིན་ཆེན་རྡོ་རྗེས་གཏེར་ཐོན་རྗེས་ལོ་འགའ་ཡར་
གསེང་ནས་བསྒྲུབ་པ་མཛད་ན་རང་དོན་དུ་འོད་གསལ་ལོངས་སྐུའི་རྩལ་



སྦྱངས་དང་། གཞན་ལ་ཕན་པ་རྒྱ་ཆེན་པོ་འོང་བ་ལ། མ་གསེང་བས་སྐུ་ཚེ་
མཐར་མ་ཕྱིན། ད་ལྟ་ཁྱེད་དུ་སྐྱེས་དུས་འོད་གསལ་གྱི་སྣང་བ་ལམ་དུ་འཁྱེར་
བ་འདི་ནི་ལོངས་སྐུའི་ཞིང་ཁམས་དར་ཅིག་ཉལ་བ་དེ་ཡིན་ཟེར།
ངས་ཕུང་པོ་ལྷག་མེད་ཨེ་འགྲུབ་དྲིས་པས། གཅིག་པུར་བསྒོམ་ན་
ད་ལྟ་འགྲུབ། གཞན་དོན་མཛད་པས་བར་དོར་གྲོལ། སྤྲུལ་པས་བུམ་ཐང་དུ་
སྐྱེ་བ་བླངས་གཞན་དོན་བྱས། དེའང་ནུབ་ཕྱོགས་ཨོ་རྒྱན་གྱི་ཡུལ་དུ་
གཤེགས་ནས་སངས་རྒྱས་པའི་ཚུལ་སྟོན་གསུངས། །
ཡང་ངས་སྙིང་ཐིག་གིས་ཕན་ཐོགས་བི་མ་ལ་དང་། མཁའ་འགྲོའི་
གཉིས་གང་ཆེ་དྲིས་པས། གཉིས་ཀས་ཕན་ཐོགས། བི་མ་ལ་རྒྱ་ཆེ་ལོ་བརྒྱ།
མཁའ་འགྲོའི་སྙིང་ཐིག་ལོ་ལྔ་བརྒྱར་གནས། ད་ནས་མགོ་རྩམ་པ་ཡིན་ཟེར།
དེར་བླ་མ་ཡང་ཐུགས་ཉམས་འུར་ནས་སྐུ་བཞེངས་ཏེ་རྡོ་རྗེའི་གླུ།
ཚེ་འདི་ཡང་བདེ་སྟེ་ཕྱི་མ་སྐྱིད། །
བར་དོ་རང་ངོ་ཤེས་པས་བདེ།
ད་ནི་བདེ་ནས་བདེ་བར་འགྲོ།
གླུ་མཆོད་པར་འབུལ་ལོ་དཀོན་མཆོག་གསུམ།
ཐུགས་དགྱེས་པར་མཛོད་ཅིག་མཁའ་འགྲོའི་ཚོགས། །
ཞེས་པའི་མཐའ་ཅན་དེ་གནང་། ད་དུང་མཁའ་འགྲོའི་སྣང་བ་བསམ་གྱིས་མི་
ཁྱབ་པར་མཐོང་ཞིང་དེ་ཐམས་ཅད་མཐར་བླ་མ་ལ་ཐིམ། བླ་མ་ཡང་རེས་ ་
ལོངས་སྐུར་གནས་འགྱུར་བ་སོགས་མཐོང་། །
50



དེར་ཉེར་བརྒྱད་ཀྱི་ཉིན་ཞིག །ལྷོ་ནུབ་མཚམས་ནས་སློབ་དཔོན་ཆེན་
པོ་སྐུ་མདོག་དཀར་གསལ་ཟ་འོག་གི་བེར་དང་། ཤ་བའི་མཉེན་ཞུ་ཅན་
འཁོར་དཔག་ཏུ་མེད་པས་བསྐོར་བ་བྱོན་ཏེ་བླ་མར་ཐིམ་པ་མཐོང་། དེའི་ནུབ་
མཁའ་འགྲོ་མ་རུས་པའི་རྒྱན་ཅན་ནམ་མཁའ་ལ་བུན་བུན་འགྲོ་བས་བླ་མར་
མཆོད་པ་བྱེད་ཅིང་། བུད་མེད་སྨུག་ནག་གསུམ་བྲོ་ཁྲབ་པ་དང་། ངེད་ཡོང་
ཡོང་བདེ་ཆེན་གྱི་གནས་ནས་ཡོང་། ལས་ཅན་གྱི་སློབ་མ་ཉལ་དུ་འོངས།
དམ་ཚིག་གི་གཙང་སྦྲ་བལྟ་རུ་འོངས། འགྲོ་དོན་མཛོད་ཅིག་རིགས་ཀྱི་བུ། ཟེར་
བ་དང་། ཡང་ནང་མཆོད་མཛད་པའི་དུས་སློབ་དཔོན་ཆེན་པོའི་གཡས་
ན་བི་མ་ལ། གཡོན་ན་རྡོ་རྗེ་ཕག་མོ། མདུན་ན་མཁའ་འགྲོ་མ་མང་པོ་མི་རྐང་
འབུད། རྒྱབ་ན་སྔགས་པ་མང་པོ་འཆམས། མཁའ་འགྲོ་མ་གསེར་གྱི་གོ་
ཞུབ་ཅན་མང་པོས་གླུ་གར་བྱེད་ཅིང་བསྐོར་བའི་དབུས་ན་བླ་མ་བཞེངས་ནས།
དགའ་བོ་སྐྱིད་དོ་རྣལ་འབྱོར་ཀུན།
།
དུས་དོ་ནུབ་འོག་མིན་དགའ་བའི་ཞིང་། །
རང་ལུས་ཞི་ཁྲོའི་ཕོ་བྲང་ན། །
སྟོང་གསལ་རྒྱལ་བའི་དཀྱིལ་འཁོར་རྒྱས། །
སངས་རྒྱས་ཕྱི་ན་མེད་དེ་ནང་ན་ཡོད། ། ཅེས་དང་ །
སེམས་གཅིག་པུར་གནས་པའི་བསམ་གཏན་པ། །
ཡིད་གཅིག་ལ་མི་འཛིན་གང་བདེར་ཐོངས་། །
སེམས་འཕྲོ་ཡང་སྟོང་ལ་གནས་ཀྱང་སྟོང་། །



གང་ཤར་ཡེ་ཤེས་ཀྱི་རོལ་པ་ཡིན། །
ཞེས་པ་ལ་སོགས་རྡོ་རྗེའི་གླུ་བཞེངས། །
དེ་དུས་རྡོ་རྗེ་གཡུ་སྒྲོན་མ་དཀར་མོ་མཆེད་བདུན་དང་བཅས་པ་བྱོན་
ནས་ངའི་གནས་སུ་གཤེགས་པ་ཞུ་ཟེར། བླ་མས་ང་ཁྱེད་ཀྱི་གནས་སུ་རྒྱུན་
དུ་སྡོད་དགོས་གསུངས་པས། རྒྱུན་དུ་བཞུགས་ན་དགའ་སྟེ་དགུན་སྟོད་ལས་
མི་བཞུགས་པ་འདྲ་ཟེར། ཁྱོད་ང་ལ་ཅིའི་ཕྱིར་འགོ་དྲིས་པས། གུ་རུའི་དམ་
འོག་ཏུ་ཆུད་པས་གཏེར་གྱི་ཕྱི་ལ་འབྲང་ཟེར། དེར་ཆོས་ནི་ལ་གིར་ཡོད།
འདོན་མཁན་ནི་ཤི། འདིར་ཅི་བྱེད་བྱས་པས། ཆོས་ཕ་གི་ན་ཡོད་ཀྱང་དོན་
འདི་ན་ཡོད། ཁྱེད་ཚེ་འཕོས་ཀྱང་སྐལ་ལྡན་ཚེ་མ་འཕོས་པས་ཡོང་པ་ཡིན་ཟེར།
བཀའ་སྲུང་རྣམས་ལུང་བསྟན་ཅིང་། འདི་ཤིན་ཏུ་གཉན་པས་སྐུ་ཚེ་ལ་བར་
ཆད་འོང་ཉེན་ཡོད། ཁྲིད་ཐེབས་ཉུང་ན་དགའ་ཟེར། །
ངའི་གཏེར་ཤོག་རྣམས་ཨེ་ཡོང་དྲིས་པས། སིབ་སིབ་ངེད་རྣམས་ཀྱི་
ཡིད་བསྒྲིལ་བ་ཡིན་མོད་ཟེར། ཡང་ངས་ཁྱོད་ལ་དབུ་རུར་དངོས་གྲུབ་བྱིན་པ་
མི་དྲན་ནམ་ཟེར། སྔར་ཅོག་ལའི་བྲག་ཕུག་གི་དེ་དྲན་ནས་རྡོ་རྗེ་གཡུ་སྒྲོན་མ་
ཨེ་ཡིན་བྱས་པས། མིན་མིན་རྡོ་རྗེ་ཕག་མོ་ཡིན་ངོ་མ་ཤེས་སམ་ཟེར། འདི་ནི་
འཇིག་རྟེན་པའི་གཟུགས་ཀྱིས་ཕྲིན་ལས་བྱས་པ་དང༌། འདས་པའི་གཟུགས་
ཀྱིས་མཆོག་གི་དངོས་གྲུབ་སྟེར་བའི་རྣམ་པ་ཆ་བྱེད་དགོས་པའོ།། ། །
འདི་ནས་ཐིག་ལེ་གཙོ་བོར་བཤད་ནས་དབང་གསུམ་རྟེན་ཅན་དུ་
བསྐུར་བ་ཇི་ལྟར་ལགས་དྲིས་པས། དེ་ཆགས་ཅན་ལམ་དུ་འཇུག་པ་ལ་



དགོས་པ་ཡིན། ཆགས་བྲལ་ལ་ཡིད་རིག་ཙམ་གྱིས་ཆོག་གསུངས། །
ངོ་སྤྲོད་ཀྱི་སྐབས་སུ། རྟོག་པ་སྐྱེ་མེད་དུ་འཇོག་པ་དང་། བློ་རྩིས་
མེད་དུ་འཇོག་པ་གང་ཡིན་དྲིས་པས། རྟོགས་པ་ལ་གཉེན་པོས་ཅི་བྱེད། ཡེ་
གྲོལ་ཀློང་ཡངས་ཆེན་པོར་ངོ་སྤྲོད་ཅིག་ཟེར། །
བ་ཁོ་ན་སྙིང་ཏིག་འདི་བཤད་མི་མང་པོ་ནི་སྣང་ན་ངེས་བཤད་ཅི་དགོས།
ལུང་བྱེད་པ་ཀརྨ་པ་དང་། རིན་ཆེན་གླིང་པ་ལ་སོགས་པའང་འདུག་པས་སོ་
བྱས་པས། བཤད་ཚུལ་དེ་དག་ལ་ངེད་མི་མག། ལུང་དང་རྫ་ལའང་ཡོང་སྟེ།
དེས་གར་ཆོག བདག་པོ་རེ་ཡོད་པ་དེ་དགོས་པ་ཡིན་མོད་ཟེར་རོ། །རིན་ཆེན་
གླིང་པའི་གཏེར་ཁ་དྲིས་པས་ཡིན་པ་ལ་ཡིན། དག་རྒྱུ་མེད་ཟེར། ངས་ཁྱོད་
མ་བསྒོམས་པར་གྲུབ་པའི་རྒྱུ་དྲིས་པས། ང་ལ་སྒོམ་པའི་ལྷ་འདུག་གམ།
བཟླས་པའི་སྔགས་འདུག་གམ། མཆོད་པའི་ཡུལ་འདུག་གམ། རྣལ་འབྱོར་
པ་དམ་ཚིག་དང་རྟོགས་པར་ལྡན་པ་ཀུན་ལ་ང་རྒྱུན་དུ་ཡོད་པ་མི་ཤེས་སམ།
ཁྱེད་དང་ཚེ་རབས་ཐམས་ཅད་དུ་འདུ་འབྲལ་མེད་ཟེར། ་ :
མཆིམས་ཕུར་ལྷ་ལྕམ་གྱི་ནོར་ཡོད་པ་དེ་ཅི་འདྲ་ཞིག་འདུག་དྲིས་པས།
བྲག་ལྷ་བཤོས་འདྲ་བ་རྩེ་མོ་མེད་པ་གཅིག་ན་འདུག ད་དུང་དུས་ལ་མ་བབ་
ཟེར།
བི་མ་ལའི་གཏེར་ཇི་ཙམ་ན་འདོན་དྲིས་པས། ད་ནས་ལོ་བཅོ་ལྔ་ན་
སྔགས་པ་དཀར་པོ་གཅིག་གིས་བཏོན་ནས་དར་བར་བྱེད། ཟབ་པ་པོད་བཞི་
ཁྱེད་རང་གི་ལག་ན་ཁོང་བར་འདུག་ཟེར། དེར་ཟླ་བ་ཚེས་པའི་ཚེས་བཅུ་
53



གཅིག་ལ་རྣལ་འབྱོར་པ་འོད་ཟེར་གོ་ཆ་དཔེ་ལེན་དུ་བཏང་ནས་ལམ་དུ་འོང་
དུས། འཇའ་ཚོན་གྱིས་དཔེ་ལ་ཟུག་ཅིང་འཁོར་བ་དང་། ཁྱད་པར་ཟུང་
མཁར་མདའི་མཆོད་རྟེན་གྱི་ཉེ་ལོགས་ཕྱུག་པོ་བྲག་ཅེས་བྱ་བར་སླེབས་པའི་
མཚན་མོ་རི་མོ་ཅན་ནས་དེའི་བར་འཇའ་ཚོན་ཁ་དོག་སྣ་ལྔས་འབྲེལ་བ་རྣལ་
འབྱོར་པ་ཕོ་མོ་ཀན་གྱིས་མཐོང་ངོ་།། ད་
དེར་ཚོགས་འཁོར་སྐོར་བ་ལ་སོགས་པ་མཛད་ནས་མན་ངག་མཁའ་
འགྲོའི་སྙིང་ཏིག་གི་ཆོས་སྒོ་ཕྱེས། མཚན་མོའི་འོད་གསལ་གྱི་སྣང་བ་ལས་
ཆོས་སྐུའི་དགོངས་པ་ཀ་དག་གི་དབྱིངས་སུ་འཁྱིལ་ཚུལ། དེའི་རྩལ་སྣང་
ལོངས་སྐུར་འཆར་ལུགས། ཕྱི་གསལ་ལས་སྤྲུལ་པའི་སྐུ་འགྱེད་ཅིང་།
རིགས་དྲུག་གི་འཆར་ཚུལ་སོགས་འོད་གསལ་གྱི་ཆོས་སྐད་སྒྲ་བོ་ཆེ་དང་།
རྩིས་པོ་ཆེ་དག་གིས་ཀྱང་ཕྱོགས་མི་མཚོན་པའི་ངོ་བོའི་བཞུགས་ཚུལ་ཆེན་པོ་
གང་ཡིན་པ་བླ་མ་ཡི་དམ་མཁའ་འགྲོའི་ཚོགས་ཀྱི་ཐུགས་རྒྱུད་ལ་མངོན་དུ་
གསལ་བར་བྱིན་གྱིས་བརླབས་ཤིང་། མཁའ་འགྲོ་མས་ངོ་སྤྲོད་ཅེར་མཐོང་
དུ་མཛད། །
དེའི་ཚེ་མན་ངག་མཁའ་འགྲོའི་ཡང་ཏིག་གི་ཡིག་ཆ་མཛད་དུས་སློབ་
དཔོན་རིན་པོ་ཆེ་ཐུགས་སྒྲུབ་ཀྱི་ཆ་ལགས་སུ་བྱོན། གཡས་ན་མཚོ་རྒྱལ་དང་། །
གཡོན་ན་གཡུ་སྒྲོན་མས་ཚིག་དཔོད་པ་རྣལ་འབྱོར་མ་མཁའ་འགྲོའི་མཚན་
རྟགས་ཚང་བ་གཅིག་གིས་ཀྱང་མཐོང་། ཁྱད་པར་དུ་ཡེ་ཤེས་མཚོ་རྒྱལ་ཉིན་
ཞག་དྲུག་གི་བར་དུ་དངོས་སུ་བྱོན་ནས་མཁའ་འགྲོའི་སྙིང་ཏིག་བརྡ་དོན་དཔེ་



གསུམ་གྱི་ངོ་སྤྲོད་གཏད་རྒྱ་དང་བཅས་མཛད་པས་དམིགས་པ་དང་། ངོ་སྤྲོད་
ལུགས་དང་། བརྗོད་པའི་ཚུལ་ངོ་མཚར་ཅན་སྔ་ན་མ་གྲགས་ཤིང་། ཡི་གེ་
ན་མི་གསལ་བ་མང་པོ་ཐུགས་ལ་རང་རྡོལ་དུ་བྱོན་པས་གངས་རིའི་ཁྲོད་ན་
གཞན་སྙིང་ཐིག་གི་ཡི་གེ་ཟབ་མོར་གྲགས་པ་ཇི་སྙེད་ལའང་། ཀུན་ཏུ་བཟང་པོ་
གཉིས་པས་ཆོས་ཀྱི་འཁོར་ལོ་བསྐོར་བའི་དགོངས་གཏེར་རྒྱ་མཚོའི་རྡོ་རྗེའི་
གནས་འདི་ན་གསལ་བའི་ཟབ་གནད་ཀྱི་ཆ་ཤས་ཀྱིས་ཀྱང་མ་གོས་པ་ཉིད་དུ་
མཐོང་བས། ཡིག་ཆ་འདི་ལ་མ་བརྟེན་པ་གང་ཞིག་རི་མོའི་མར་མེ་དང་
མཚུངས་པ་ཉིད་དུ་རིག་པར་བྱས་ནས་བསྟན་པ་འདི་ལ་གཅེས་སྤྲས་སུ་བྱ་
བར་ཁོས། ན་
འདི་ལྟར་གདམས་པའི་ས་བོན་ཕལ་ཆེར་གནས་འདིར་བྱུང་ཡང་།
གཏན་ལ་འབེབས་པ་གངས་རི་ཐོད་དཀར་དུ་མཛད་པས་སྦྱར་བྱང་ལ་དེ་ལྟར་
ཐེབས་པ་ཡིན་ནོ། །ལར་ཆོས་འདི་མཁའ་འགྲོའི་སྙིང་ཁྲག་ལྟ་བུར་གྱུར་ལ་
གནས་འདིའང་བྱིན་རླབས་ཆེ་བས་རྩ་བ་གསུམ་དང་མཁའ་འགྲོའི་འདུ་བ་ཟད་
མི་ཤེས་པ་དང༌། རྨ་བྱའི་གདུགས་རིན་པོ་ཆེའི་ཏོག་གིས་མཚན་པ་བླ་མའི་
དབུ་སྟེང་ན་བཟུང་བ་མཐོང་བ་དང༌།
དཀྱིལ་འཁོར་གྱི་ཐིག་མཛད་དུས་ཐིག་སྣ་བུད་མེད་དམར་མོས་འཛིན་
པ་དང༌། རེ་ཁཱ་དགྲམ་པའི་ཚེ་བུད་མེད་གསེར་གཡུའི་ལན་ཚར་ཅན་གྱིས་འདྲི་
རོགས་བྱེད་པ་དང་། དབང་གོང་མའི་དུས་སློབ་མ་བདུན་ཙམ་ཚོགས་པ་ལ།
ཤངས་ཁྲག་གློ་བུར་དུ་བྱུང་ནས། བླ་མའི་གསུང་གིས་དབང་འདི་ལ་གསུམ་
55



ལས་མི་ཚུད་པ་ལ་གྲངས་ཐལ་བས་ལན། ཁྱེད་བཞི་ཕྱིར་དེངས་གསུངས་པས་
དབང་ཁང་ལ་འཇའ་ཚོན་ཟུག་པ་དང་། ནམ་གྲུ་རེ་མ་ཏིས་མངོན་གསུམ་དུ་
ཁོངས་ནས་ང་ལ་གཏོར་མ་མི་སྟེར་བ་ཨེ་ཡིན། ངས་དཀའ་ལས་ཡུན་རིང་
རང་བྱས་ཟེར་ནས་རང་ཉིད་གཙོ་འཁོར་རྣམས་ཀྱི་མངོན་རྟོགས་གསལ་བར་
བཤད་ཅིང་། གཏེར་གྱི་ལུང་བསྟན་དང་ཆོ་འཕྲུལ་ཆེན་པོ་བསྟན་པས།
ང་ནང་འོད་གསལ་གྱི་གཏེར་ཁ་བྱེས་པ་ལ། །
བྲག་སེར་ཀའི་གཏེར་གྱིས་དགོས་པ་མེད། །
གཏེར་ཡོད་ཀྱང་ཆོག་ལ་མེད་ཀྱང་ཆོག །
སྐལ་ལྡན་ཡིན་ཀྱང་ཆོག་ལ་མིན་ཀྱང་ཆོག །
ཆོས་ཟད་བློ་ཟད་ཀྱི་རྣལ་འབྱོར་ལ།
།
༡ ཁྱེད་གཏེར་སྲུང་གིས་ཡུས་ཆེ་འཚོང་མི་དགོས། ། ཞེས་གསུངས།
རྒྱབ་ཆོས་དང་རིན་པོ་ཆེ་གསང་བའི་ངོ་སྤྲོད་མཛད་པའི་ཚེ། ཡེ་
ཤེས་མཚོ་རྒྱལ་གྱི་བུམ་པ་བསྣམས་ནས་དབང་བསྐུར་བ་མཐོང་བས་ཐམས་
ཅད་གུར་ལངས་ཕྱག་འཚོལ་ཟེར་བ་བྱུང་། ང་ལ་ཁ་
པ་བར་དོ་དང་འོད་གསལ་སྦུབས་འཇུག་གི་ངོ་སྤྲོད་མཛད་དུས་མཁའ་
འགྲོ་མ་རྣམས་མཉེས། ངའི་ཆོས་འདི་ལ་མི་ལས་མི་མ་ཡིན་གཅིགསཆེ་ཞིང་
དོན་གཉེར་དང་འདུན་པ་ཆེ་བར་འདུག་ཁྱེད་རང་ཚོ་སེམས་ལ་ཞོག་གསུངས།
འོད་གསལ་ཡེ་ཤེས་ཀྱི་ངོ་སྤྲོད་མཛད་པའི་ཚེ་བར་སྣང་ཐམས་ཅད་
མཁའ་འགྲོས་གང་ནས་ཐལ་མོ་སྦྱར། ནུབ་མོ་སྔགས་སྲུང་མ་བབས་ནས་



གར་བྱེད་པ་ལ། བླ་མས་ཁོ་བོ་སྙིང་ཏིག་དེ་ལྟར་དུ་སྟོན་པ་ཡིན། ཁྱེད་བཀའ་
སྲུང་དང་མཁའ་འགྲོ་རྣམས་ཨེ་དགའ་གསུངས་པས། གུ་རུ་དང་ཡེ་ཤེས་
མཚོ་རྒྱལ་དེ་བཞིན་གསུངས་། གཞན་དེ་ལྟར་ཤེས་པ་ག་ན་ཡོད་ངོ་མཚར་ཆེ།
སྤྱིར་མཁའ་འགྲོ་ཐམས་ཅད་དགའ། ལྷག་པར་ཨོ་རྒྱན་རྫོང་ན་གསོལ་བ་
འདེབས་པ་ཅིག་མཉེས་ནས་གདའ་ཟེར། དེ་ནས་སྐྱེས་བུ་ཆེན་པོ་བྱུང་ནས་
ཨོ་རྒྱན་རྫོང་དུ་འབྱོན་པར་བསྐུལ། མ ཁྱེད་ལ་སློབ་མ་འགྲོ་དོན་ནུས་པ་
སུམ་ཅུ་འོང་། དེའི་ནང་ནས་ཀྱང་སེམས་ཅན་ལ་ཕན་པ་ཆེ་བ་བཅུ་གཅིག་
འོང་། ཁྱད་པར་ཅན་དགུ་ཡོང་། ཁྱེད་ཚོ་བླ་མ་འདི་དང་ཕྲད་པས་འཚེངས་
པ་ཡིན་ཟེར། ཆོས་སྐྱོང་གི་གཏད་རྒྱ་བྱེད་དུས། ཤན་པ་སྲོག་སྒྲུབ་མས་ངའི་
སྒྲུབ་ཐབས་མི་ཀློག་པ་ཞུ་ཟེར་བའང་བྱུང་། །
དེ་ལྟར་མཁའ་འགྲོ་སྙིང་ཏིག་གི་དབང་ཁྲིད་ཐམས་ཅད་རྫོགས་པའི་
ནུབ། ཁ་སང་ནས་མཁའ་འགྲོ་མ་རྣམས་ཀྱིས་དངོས་གྲུབ་བྱིན་པ་ཡིན། དོ་
ནུབ་བོས་ཀྱང་ཨེ་ཡོང་ལྟ་ཡི་ཆང་ལ་ཆུ་རྒྱོབ་ཅིག་གསུངས། ཡོད་ཚད་
བཙགས་པས་རྫ་ཆུང་གང་བྱུང་། དེས་ཆོག་ལས་ཆེ་ཞུས་པས། དེས་མི་
ལྡང་ད་དུང་ཆུ་རྒྱོབ་ལ་ཚོགས་གསུངས། དེ་བཞིན་བྱས་པས་བཙགས་ཚད་
ཆང་དུ་བྱུང་ནས་དེར་ཚོགས་པ་ཐམས་ཅད་བཟི་བ་ཙམ་སོང་བས། དངོས་པོ་
སྤྲུལ་བསྒྱུར་བྱ་བ་དེ་ལྟར་ཡིན་གསུངས།
དེ་ནས་གཡུ་སྒྲོན་མས་ཀྱང་ངའི་གནས་སུ་གཤེགས་པར་ཞུ་ཞེས་
བསྐུལ་ནས་ཞལ་གྱིས་བཞེས་ཙ་ན། ཤིན་ཏུ་དགའ་བའི་ཚུལ་གྱིས་ཁོ་མོ་སྔོན་



ལ་འགྲོ་ཟེར། དེར་ནམ་གྲུ་བབས་ནས་བླ་མ་མི་གཤེགས་པར་ཞུ་ཟེར། ཁྱེད་
མི་མ་ཡིན་རྣམས་ལ་ངས་ཆོས་དེ་འདྲ་བཤད་ཀྱང་མ་གོ། དགའ་མི་དགའ་
བློའི་ཆོ་འཕྲུལ་ཡིན། ང་གང་ཡོད་སར་འོངས་པས་ཆོག་གསུངས་ནས་ཏིང་
ངེ་འཛིན་གྱི་དབང་བསྐུར་ཞིག་མཛད་པས་ཐུགས་ལ་བཏགས་ཟེར། ཁ་སང་
གར་དེངས་དྲིས་པས། འབྲོག་ཏུ་རུ་སྡུད་ཅིག་ལ་ཕྱིན་ཟེར། དེ་དུས་ཕྱུགས་
ནད་མང་པོ་བྱུང་བར་གྲགས། དེ་ནས་རྣལ་འབྱོར་ཕོ་མོ་རྣམས་ཀྱིས་ཀྱང་རང་
རང་གི་གོས་དང་རིན་པོ་ཆེའི་མཎྜལ་ཕུལ། བསྒྲུབ་པའི་དམ་བཅའ་བྱས་པས།
ངའི་ཆོས་འདི་ལ་གཏོང་ཕོད་དང་བསྒྲུབ་པའི་དམ་བཅའ་བརྩོན་པ་མང་པོ་ཡོད་
གསུངས། ཡང་འོད་གསལ་སྦུབས་འཇུག་གི་གདམས་པ་གསུངས་
ནས། ངའི་མན་ངག་འདི་དག་འཛམ་བུའི་གླིང་ན་དཀོན་པ་ཡིན། སྣོད་ཀྱིས་
འཆུན་ན་བོད་ལུས་མྱུར་དུ་འགྲུབ་བོ་གསུངས། བསམ་ཡས་མཆིམས་ཕུ་ནས་
ཕྱགས་ཕེབས། ཕྱུག་པོ་བྲག་ཏུ་ཚོགས་འཁོར་མཛད། གཡུ་སྒྲོན་མས་བསུ་
བའི་རྣམ་པ་ཡང་བྱས། །
དེ་ནས་ཤུག་གསེབ་ཏུ་གདན་དྲངས་དུས་རྣལ་འབྱོར་མ་ཞིག་ལ་
མཁའ་འགྲོ་བབས་ནས་བླ་མ་ཨོ་རྒྱན་རྫོང་དུ་གཤེགས་པར་ཞུ་ཟེར། དེ་ནས་
གངས་རི་ཐོད་དཀར་ཨོ་རྒྱན་རྫོང་འོད་ཟེར་སྤྲིན་གྱི་སྐྱེད་མོས་ཚལ་དུ་ཕེབས།
རྣལ་འབྱོར་པ་འོད་ཟེར་གོ་ཆས་གསོལ་བ་བཏབ་ནས་མཁའ་འགྲོ་ཡང་ཏིག་
གཏན་ལ་ཕབ། དེའི་ཚེ་ནམ་མཁའ་འཇས་ཁེངས། མཁའ་འགྲོའི་སྣང་བ་
དང་ཆོ་འཕྲུལ་ཟད་མི་ཤེས་པ་ཀུན་གྱི་མཐུན་གྲུབ་ཏུ་བྱུང་། དེ་དག་གིས་བར་



སྐབས་ཅི་རིགས་པར་བླ་མའི་དྲུང་དུའང་གདམས་ངག་གི་ཞུན་ཐར་བཅད།
གང་དུ་བཞུགས་སར་སྒྲུབ་པའི་རྒྱལ་མཚན་བཙུགས་ནས་བླ་མ་མཉེས་པར་
བྱས། འདི་སྣང་ལ་ཆགས་ཞེན་མེད་ཅིང་འཁོར་འདས་ལ་རེ་དོགས་སུ་འཛིན་
པ་དག་པས་དགོན་གནས་དང་གཞི་འཛིན་པའི་འདུ་འགོད་མ་མཛད། །
བླ་མའི་དྲུང་དུ་འཁོར་གསུམ་ཡོངས་སུ་དག་པའི་འབུལ་བ་ལན་ལྔ།
འབུལ་མོ་ཆེ་གཉིས་དང་། བདུན་རྣམ་དག་གིས་མཆོད། ཟླ་བ་བྱུང་ངོ་ཅོག་
གི་ཚེས་བཅུ་རྣམ་གཉིས་དང་། བརྒྱད་མཆོད་བཟུང་ནས་དཔའ་བོ་དང་
མཁའ་འགྲོ་རྣམས་ཚོགས་གཏོར་རྒྱ་ཆེན་པོས་མཉེས་པར་མཛད། གནས་
འདིར་འོད་གསལ་ཐོད་རྒལ་གྱི་གསེང་ལམ་ལས་རིག་པ་ཚད་ཕེབས་ཀྱི་གྲོང་
ཁྱེར་ག་ལ་བ་དེར་བྱོན་ཏེ་རྒྱན་གྱི་རྣལ་འབྱོར་ལྷུམས་སུ་བཞུགས། ཡི་དམ་གྱི་
ལྷ་དཔག་ཏུ་མེད་པ་ཞལ་མཇལ། ཁྱད་པར་སློབ་དཔོན་བི་མ་ལས་ཞལ་
གཟིགས་ནས། ངའི་སྙིང་ཏིག་འདི་དོན་བསྡུས་གོ་སླའི་ཉིང་ཁུ་ཞིག་སྡེབས།
ཀ་མ་རཱ་ཛའི་སྐྱེ་བ་ད་ལྟའི་སློབ་མ་གཞོན་ནས་སངས་རྒྱས་ལ་སྟོན། དེ་ནས་
ཀྱང་སྣ་ལ་ཨ་ཡིག་གིས་མཚན་པའི་གཞོན་ནུའི་མིང་ཅན་བདུན་འབྱུང་བས་
ཆོས་འདི་འཛིན་སྤེལ་བྱེད་པར་ལུང་བསྟན་པས་ཡང་ཏིག་ཡིད་བཞིན་ནོར་བུ་
ཆོས་སྡེ་སུམ་ཅུ་རྩ་ལྔ་པར་གདམས། །
ས་མོ་ཡོས་ཀྱི་ལོར་རིག་འཛིན་འཇིགས་མེད་གླིང་པ་ལའང་མཆིམས་
ཕུ་ནགས་ཀྱི་དུར་ཁྲོད་ཆེན་པོར་མངོན་སུམ་པའི་ཞལ་ལན་གསུམ་དུ་བསྟན་
ཅིང་གསོལ་བ་དྲག་པོ་བཏབ་པ་ལས། མི་དང་མི་ཟློ་བ་ལྟ་བུའི་གསུང་གིས་
59



དབུགས་འབྱིན་ཆེན་པོ་ཐོབ། ཤིང་རྟ་ཆེན་མོ་ལ་སོགས་པའི་མན་ངག་གབ་པ་
ཐམས་ཅད་འདིས་གསལ་བ་ཡིན་གསུངས་ནས་གླེགས་བམ་ཞིག་ལག་ཏུ་སྤྲད།
མན་ངག་དང་བྱིན་རླབས་ཀྱི་རྗེས་སུ་གདམས་པ་ཐམས་ཅད་སྩལ་བས་ཆོས་
ཉིད་ཀྱི་དྲན་པ་མཁའ་ལྟར་དག ཆོས་ཚུལ་རྒྱ་མཚོ་དང་ཁྱད་པར་ཀུན་མཁྱེན་
བླ་མ་ཉིད་ཀྱི་གཞུང་ལུགས་དང་མན་ངག་ཐམས་ཅད་ལ་གོ་བ་ཅུང་ཟད་རྙེད་པ་
འདི་བྱུང་། རྟེན་འབྲེལ་དེ་ལས་གསུང་རབ་འདི་དག་གཅིག་ཏུ་ཚོགས་པའང་
དཀོན་པའི་གནས་སྐབས་སུ་རིང་མོ་ཉིད་ནས་གྱུར་པ་ལ།
སྡེ་དགེ་བཙད་པོའི་ཁབ་ཏུ་དཔར་གྱི་སྒོ་འཕར་ཕྱེ་མ་ཐག་པའང་
གནས་དེར་སོན་པས་ལུང་རྒྱུན་གཡོ་བའི་རྟེན་འབྲེལ་ཆེན་པོ་དང༌། རིང་མིན་
མཆིམས་ཕུ། ཀོང་པོ། གཡོ་རུ་རྣམས་ནས་ཀྱང་ཀུན་མཁྱེན་ཆེན་པོའི་ཕྱག་
དཔེ་ཡིན་ཞེས་ཡང་ཏིགཡིད་བཞིན་ནོར་བུ་ཚར་གསུམ་བསྐུར་ནས་འཕྲོད་པ་
རྒྱལ་བ་གཉིས་པ་དེའི་ཕྲིན་ལས་ཀྱི་བྱེད་པ་ཡིན་པར་བལྟའོ། །
དེ་བཞིན་དུ་བི་མ་ལས་དབུ་རུ་ཞའི་ཕྱོགས་སུ་སྡིགས་མཛུབ་གཏད་
ནས་ཞིག་གསོས་དགོས་པར་ལུང་བསྟན་པ་ལྟར། དེ་ཉིད་དུ་བྱོན་ནས་ཞིག་
གསོས་མཛད་པའི་ཚེ། མནན་པའི་ཐོད་པ་མང་པོ་ནམ་མཁའ་ལ་འཕར་བ་ཏིང་
ངེ་འཛིན་གྱི་ངང་ལས་སྡིགས་མཛུབ་གཏད་པ་ཙམ་གྱི་བཀུག དབུ་རྩེའི་རྒྱབ་
ནས་ལྷ་ཁང་གསོ་བའི་ཐེབས། གསེར་འགུ་ཙེ་གང་བཅུས། དམ་ཅན་པ་
བྱིས་པ་གཡུ་རྣ་ཅན་དུ་སྤྲུལ་ནས་ཉིན་བཞིན་བཟོ་བོའི་གྲོགས་བྱས། རྡོ་རིང་
ཆེན་པོ་གཉིས་འགྱེལ་བ་ཐབས་དང་དཔུང་གང་གིས་ཀྱང་བསྲུང་མ་ནུས་པར།



ཆོས་སྐྱོང་ལ་གཏོར་མ་བྱིན། བདེན་ཚིག་བརྗོད། ཐུགས་ཁུར་བའི་ཚུལ་གྱིས་
སྐུ་ཆོས་བརྡབས་པས་མོད་ལ་སློང་ནུས་པ་བྱུང་། ཐོད་པ་སྣ་ཚོགས་ན་དམ་སྲི་
མནན་ཡོད་པའི་བཅའ་གཞིག་པ་རྣམས་སོར་བཙུད་དེ་སླར་ཡང་དེ་ཉིད་དུ་རྒྱས་
འདེབས་པར་བརྩམས་པ་ན། འཐོར་རླུང་དྲག་པོ་གཡོས། ས་རྡོའི་ཆར་བབས་
པས་མི་རྣམས་ཀྱང་བྲོས། ཐོད་པ་རྣམས་འཕར་ནས་ཕན་ཚུན་བརྡབས། ཆེ་
ཤོས་ཤིག་དམ་སྲིའི་འཕྲུལ་གྱིས་ནམ་མཁའ་ལ་ཡར་བ་དྲག་ཤུལ་རབ་ཏུ་
འབར་བའི་ཏིང་ངེ་འཛིན་དང་ལྟ་སྟངས་ཀྱིས་བཀུག་ནས་ཞབས་ཀྱི་འོག་ཏུ་
བཙུད་པས། གསལ་བ་གྱད་དུ་གྱུར་པའི་རྟགས་གུ་རུ་དྲག་པོའི་སྐུར་གཞན་
གྱིས་དངོས་སུ་མཐོང་། སླར་ཐོད་པ་རྣམས་ཕྲ་མེན་མཆོད་རྟེན་གྱི་ཞབས་སུ་
མནན། །
རབ་གནས་དུས་སྐུའི་བཀོད་པ་དུ་མ་ངོ་མཚར་བར་བསྟན། ཐུབ་པ། །
བྱམས་པ། གནས་བརྟན་བཅུ་དྲུག་རྣམས་ཞལ་འཛུམ་ལྷག་ལྷག་སྟོན་པ་དང་།།
བྱམས་པས་ཕྱག་མཛུབ་དེངས་ནས། ཁྱོད་ཀྱི་སྐྱེ་བའི་མཐར་པདྨ་བརྩེགས་
པའི་ཞིང་དུ་དེ་བཞིན་གཤེགས་པ་རི་རབ་མར་མེའི་རྒྱལ་མཚན་དུ་འཚང་རྒྱའོ་
ཞེས་པའི་ལུང་བསྟན་ཐོབ། ་
དབུར་སྟོད་སྐྱེ་ཆུའི་འགྲམ་ཕན་ཚུན་གཉིས་ཀར་ཆོས་ཉན་མཁན་མང་
དུ་ཚོགས་པ་ལ་གསང་བ་བླ་ན་མེད་པའི་ཁྲིད་བཏབ། ཚོགས་པ་རྣམས་ལ་
ཚོགས་ཀྱི་འཁོར་ལོ་རྒྱ་ཆེན་པོ་ཡང་ཡང་གནང་། གསང་ཕུའི་ཆོས་གྲྭ་ལའང་
སྔ་ཕྱིར་གནང་སྦྱིན་བཟང་པོ་མཛད། །



ཀོང་པོ་རིའི་ཐད་ནས་གདོང་འཇིགས་སུ་རུང་བ་ཞིག་གཟིགས།
འཇིག་རྟེན་ལ་མི་དགེ་བ་དང་། ས་ཕག་གི་རྩོད་པ་འོང་བ་མཁྱེན་ནས་མོན་
བུམ་ཐང་དུ་ཕེབས། བསྟན་པའི་སྣང་བ་ཉུང་བས་ཤིན་ཏུ་གདུལ་དཀའ་བའི་
གནས་དེར་ཡང་གདུལ་ཞིང་རྒྱ་ཆེ། ཚོགས་པ་མང་པོ་འདུ་བའི་དགེ་འདུན་གྱི་
སྡེ་བཙུགས་ཏེ་ཐར་པ་གླིང་དུ་བཏགས། སློབ་དཔོན་སངས་རྒྱས་ཀུན་དགའ་
བསྐོ་འཇག་གནང་། སྔ་འགྱུར་སྤྱི་དང་རྫོགས་ཆེན་གྱི་ཕྲིན་ལས་སྤེལ། །
དེ་ལྟ་བུའི་རྒྱལ་བའི་སྲས་པོ་དྲི་མེད་འོད་ཟེར་གྱིས། གདུལ་བྱའི་
དབང་དུ་གྱུར་པ་ནི། ཡེར་པ་ལ་སྟོད། ཟབ་ལུང་། ཀོང་པོ། ཙཱ་རི། ལྷོ་བྲག་
སྤ་གྲོ། མེན་ལོག། རྔ་ལོང་། བུམ་ཐང་། ཤར་ལ་འོག་རྣམས་ལ་བྱོན་ནས་
འགྲོ་དོན་མང་དུ་མཛད། མ་ཟད་བབ་རོན་ཐར་པ་གླིང༌།
ཤིང་མཁར་བདེ་ཆེན་གླིང་། །
སྟངས་སོ་རྒྱན་གླིང༌། །
ཀུ་རེ་སྟོད་ཀུན་བཟང་གླིང་། །
རྔན་ལུང་འབྲས་བཅང་གླིང་།
ཁོ་ཐང་པདྨ་གླིང་། །
མན་ལོག་ཀུན་བཟང་གླིང་། ། མ་
སྤ་གྲོ་བསམ་གཏན་གླིང་སྟེ། །ད་
དགོན་གནས་གླིང་བརྒྱད་དུ་གྲགས་པ་བཏབ། མཐའ་ཁོབ་མུན་གླིང་
རྣམས་སུ་དབང་ཁྲིད་སེམས་བསྐྱེད་སོགས་སྐལ་བ་དང་འཚམས་པའི་ཆོས་ཀྱི



སྒྲོན་མེས་ཐར་ལམ་ལ་བཀོད། གཙོ་བོར་བུམ་ཐང་ཐར་པའི་གླིང་དུ་བཞུགས་
ཤིང་། ཀུན་བཟང་དགོངས་འདུས་ཀྱི་སྐོར་སོགས་མན་ངག་དུ་མ་ཐར་པ་
གླིང་གི་གཟིམ་ཁང་དུ་སྦས། །
ལྷ་སར་བྱོན་ནས་ཇོ་བོ་མཇལ་དུས་མཛོད་སྤུ་ནས་འོད་ཟེར་བྱུང་སྟེ་
ཉིད་ཀྱི་སྨིན་མཚམས་སུ་ཐིམ་པས་བྱ་རྒོད་ཕུང་པོ་དང་། ལི་ཡུལ་རྣམས་སུ་པཎྜི་
ཏར་སྐྱེ་བ་བླངས་པ་དྲན། གནས་དེར་དགེ་འདུན་མང་པོས་བསུ་བ་སེར་ཕྲེང་
གིས་བསུས། ལྷ་ས་དང་ར་མོ་ཆེའི་བར་དུ་ཆོས་ཁྲི་བརྩིགས་པའི་སྟེང་ནས་
སེམས་བསྐྱེད་ཆེན་མོ་སོགས་ཆོས་འཁོར་རྒྱ་ཆེན་པོ་བསྐོར། ཁེངས་པའི་བློ་
ཅན་མང་པོས་དངོས་དང་བརྒྱུད་ནས་ཉམས་སད་བྱེད་པ་མཐའ་དག་ལུང་དང་
རིགས་པའི་ཆོམ་པོས་རྣམ་པར་བརྟགས་ནས་ངེས་ཤེས་སྐྱེ་བའི་དད་པ་ལ་
བཀོད་པས་ཀུན་མཁྱེན་ཆོས་རྗེ་ཞེས་པའི་མཚན་གྱི་རྣ་ལུང་དཔྱངས།
ཡང་ལན་ཅིག་ཇོ་བོ་མཇལ་དུས་སྐུ་ལས་གསེར་བཙོ་མ་ལྟ་བུ་འོད་
འཕྲོ་བ་དང་། དབུའི་སྟེང་ནས་སངས་རྒྱས་རབས་བདུན། སྨན་བླ། བདེ་
དགྱེས། སྤྱན་རས་གཟིགས་ནམ་མཁའི་རྒྱལ་པོ། རྒྱལ་བ་རྒྱ་མཚོ་དང༌། །
བསྟན་སྲུང་གི་ཚོགས་དུ་མ་གཟིགས། འདིས་མཚོན་པའི་དུས་དང་དུས་མ་ཡིན་
པར་ སློབ་དཔོན་ཆེན་པོ། གུ་རུ་དྲག་པོ། དམ་པ་རིགས་བརྒྱ། སྒྲུབ་ཆེན་
བཀའ་བརྒྱད་ལ་སོགས་པ་སངས་རྒྱས་བྱང་སེམས་ཏིལ་གྱི་གོང་བུ་ལྟར་ཞལ་
གཟིགས་ནས་བསྟན་བཅོས་བརྩམ་པར་བསྐུལ་ཞིང་བཀའི་གནང་བ་ཐོབ་པས།
དགོངས་པ་ཀུན་ཏུ་བཟང་པོའི་ཀློང་ན་རྣམ་པ་ཐམས་ཅད་མཁྱེན་པའི་ཆོས་ཉིད་



གངས་རི་ཐོད་དཀར་གྱི་བྲག་ཕུག་ནང་།



གངས་རི་ཐོད་དཀར་གྱི་མདུན།



ཤར་གཟིམ་ཕུག་གངས་རི་ཐོད་དཀར།



ལས་གཡོ་བ་མེད་པའི་ངང་ནས་རྗེས་ལ་ཐོབ་པའི་ཡེ་ཤེས་སངས་རྒྱས་རྣམས་
ཀྱི་ཐུགས་རྗེ་དང་འགྲོགས་ནས་རྒྱལ་བ་བདེན་པར་སྨྲ་བའི་བཀའ་དང་ཐ་དད་དུ་
མེད་པས་བྱིན་གྱིས་བརླབས་པའི་བཀའ་འམ། འཆོས་སྐྱོབ་གཉིས་ཀྱི་ཡོན་
ཏན་རྒྱ་མཚོས་བསྲུངས་པའི་བསྟན་བཅོས་གང་ཞིག་སེམས་ཀྱི་གླང་པོ་སེམས་
བྱུང་དང་རྟོག་ཚོགས་མཐའ་ཡས་པའི་ཁུར་གྱིས་དུབ་ནས་འཁོར་བ་རྒྱ་མཚོའི་
རུམ་ན་འཇུག་པར་རྩོམ་པ་དག །བདེ་བ་ཆེན་པོའི་ཙན་དན་ལྗོན་པའི་གྲིབ་
བསིལ་ལ་ངལ་བསོའི་དབུགས་འབྱིན་ཆེན་པོ་སྟེར་བའི་ཆོས་ཚུལ། ཕྱིའི་
གནས་དང་ནང་གི་གནས་དང་དེ་ཁོ་ན་ཉིད་ཀྱི་གནས་གསུམ་དུ་རྣམ་པར་
བཞག་པ་ལ། དང་པོ་ནི་གསུང་རབ་ལ་འཇུག་པའི་ཐེམ་སྐས་སམ་ཐུན་མོང་དུ་
གྱུར་པ་དག་གི་ ཕྱོགས་སུ་གཏོགས་པའི་བསྟན་བཅོས་ལ།
༡ ཡི་གེའི་སྡེབ་སྦྱོར་ལ་འཇུག་པ་རིན་ཆེན་སྙེ་མ་ཆེ་ཆུང་གཉིས།
༣ རིག་པ་ཀློག་པའི་དོན་བསྡུས།
༤ སྒྲ་བཞིའི་མཚམས་སྦྱོར། །
༥ ཀློག་གི་བསྟན་བཅོས་ཟླ་བ་གསལ་བྱེད།
༦ སྡེབ་སྦྱོར་ལ་འཇུག་པ་ཉི་མའི་ཤིང་རྟ།
༧ ལྕི་ཡང་གི་གནས་པ་རིན་པོ་ཆེའི་ལྡེ་མིག
༨ མངོན་བརྗོད་ལ་འཇུག་པ་མེ་ཏོག་གི་འཁྲི་ཤིང༌།
༩ སྙན་ངག་གི་བསྟན་བཅོས་མེ་ཏོག་རྒྱས་པའི་སྐྱེད་མོས་ཚལ།
༡༠ དཔེར་བརྗོད་ཀྱི་གནས་ངེས་པ་ཀླུ་ཤིང་གི་མེ་ཏོག



༡༡ སྤེལ་མའི་གནས་ལ་འཇུག་པ་ཚངས་པའི་གསུང་དབྱངས་ཏེ། །
གཙོ་བོ་ལུས་ལྟ་བུའི་བསྟན་བཅོས་རྣམ་པར་དབྱེ་བ་དང་། ཐམས་ཅད་
སྤེལ་མར་སྟོན་པ་འཕྲོས་པ་ཡན་ལག་གི་བསྟན་བཅོས་ལ། ལོ ་
༡༢ མི་འམ་ཅི་ཀུན་ཏུ་དགའ་བའི་ཟློས་གར། ་་་་་་་་་་་་
༡༣ གཞོན་ནུ་ཞི་བའི་རྟོགས་པ་བརྗོད་པ་མེ་ཏོག་གི་ཆུན་པོ།
༡༤ བློ་གསལ་རི་བོང་གི་རྟོགས་བརྗོད། ་
༡༥ ལེགས་པར་གདམས་པ་ལྷའི་རྔ་བོ་ཆེ་ལྟ་བུའི་གཏམ། །
༡༦ པོ་ཏ་ལ་ཀུན་ཏུ་དགའ་བའི་གཏམ། བག་
༡༧ ལེགས་པར་སྦྱར་བའི་སྙན་ངག་ཟླ་བའི་འཁྲི་ཤིང་རབ་ཏུ་བཟང་པོ།
༡༨ མེ་ཏོག་གི་ར་བ། །
༡༩ ནགས་ཀྱི་གཏམ་པདྨ་དཀར་པོ། །
༢༠ ནགས་ཀྱི་གཏམ་གངས་རིའི་རྒྱན། །མ་འ་
༢༡ ནགས་ཀྱི་གཏམ་ཀུན་ཏུ་བཟང་པོ། །
༢༡ ནགས་ཀྱི་གཏམ་ཀུ་མུ་དའི་འཁྲི་ཤིང་།
༢༣ ནགས་ཚལ་ཀུན་ཏུ་དགའ་བའི་གཏམ།
༢༤ ཆོས་ཀྱི་སྡོམ་བཞི་དྲི་མ་མེད་པའི་གཏམ།
༢༥ ཆོས་བཞི་རིན་པོ་ཆེའི་ཕྲེང་བ། །
༢༦ སློབ་དཔོན་བརྟགས་པའི་རབ་ཏུ་འབྱེད་པ། །
༢༧ རབ་བྱུང་བརྟགས་པའི་རབ་ཏུ་འབྱེད་པ། ས་ག་ ༡༠:༡༩ ལ་



༢༨ སྐྱེ་བོ་རྟོགས་པའི་རབ་ཏུ་བྱེད་པ། །
༢༩ མཁས་བླུན་བརྟགས་པའི་རབ་ཏུ་བྱེད་པ། །
༣༠ བཤེས་གཉེན་བརྟགས་པའི་རབ་ཏུ་བྱེད་པ། །
༢༡ ཆོས་དང་ཆོས་མིན་བརྟགས་པའི་རབ་ཏུ་བྱེད་པ། །
རྟ༢ ཤིན་ཏུ་བྱ་དཀའ་བའིགནས་ཀྱི་དཔེར་བརྗོད་ཡི་གེར་བཀོད་པ། །
༣༣ དབྱངས་ངེས་པ་ཅན་གྱི་རྒྱན། །
ལྟ་ དུས་ལ་མངོན་པར་སྐྱོ་བའི་རབས། །
༢༥ རང་ལ་གྲོས་སུ་བཏབ་པའི་རབས། །
༣༦ ཐར་པ་ལ་བསྐུལ་བའི་རབས། །
༣༧ བདེ་བར་གཤེགས་པའི་ཐུགས་རྗེ་ལ་བསྐུལ་བའི་རབས།
ལྟར ཕྱོགས་ཀྱི་སྡེ་སྣོད་འཛིན་པ་རྣམས་ལ་གཏམ་དུ་བྱ་བའི་རབས།
༣༩ བླ་མ་དམ་པ་ལ་ཞུ་བ་ཞུ་ཡིག་རིན་ཆེན་གསེར་གྱི་མཆོད་སྡོང་། །
༤༠ ཞུ་ཡིག་པདྨ་སྟོང་ལྡན། །
༤༡ ཞུ་ཡིག་ནོར་བུའི་དྲ་བ།
༤༢ ཞུ་ཡིག་རྨ་བྱའི་ང་རོ།
༤༣ ཕྱོགས་ཀྱི་སློབ་མ་ལ་བསྔགས་པ་ལྷའི་རྔ་སྒྲ།
༌ ༤ སྦྱིན་བདག་ལ་བསྔགས་པ་རིན་པོ་ཆེའི་བང་མཛོད། །
༤ ༥ དྲི་བ་ཉི་ཤུ་པའི་ལན་རྒྱ་ཆེར་བཤད་པ།།
༤༦ སེམས་དང་ཡེ་ཤེས་ཀྱི་དྲི་བའི་ལན་རྒྱ་ཆེར་བཤད་པ། དེ་



༤༧ མཁས་གྲུབ་དམ་པ་རྣམས་ཀྱི་མྱང་འདས་ཆེ་ཆུང་། :
༤༨ བསྟན་པ་སྙིགས་པའི་སྐྱོ་བ་བསམ་པ། ག་པ།
༤༩ རྒྱུ་ལ་ཁམས་འདུས་པ་མེ་ཏོག་ཕྲེང་ལྡན།
༥༠ རྐྱེན་ལ་ཁམས་འདུས་པ་ཀ་ཁ་སུམ་ཅུ། །
༥༡ གཉིས་ཀ་ལ་ཁམས་འདུས་པ་དྲན་པའི་མེ་ལོང་། །
༥༢ སྐྱེ་བོ་དགའ་བ་སྐྱེད་པ་གླུ་གར་གྱི་རྩེད་མོ། །
༥༣ བྱིས་པ་བཞད་གད་སློང་བ་སྤྲེའུའི་ཟློས་གར། །
༥༤ འཇིག་རྟེན་ལུགས་ལ་འཇུག་པ་མཛངས་ཀྱི་འཕྲུལ་ཡིག
༥༥ བདེ་བར་གཤེགས་པ་ལ་བསྟོད་པ་རྔ་བོ་ཆེའི་དབྱངས་སྙན།
༥༦ ཡུམ་ལ་བསྟོད་པ་ཡིད་བཞིན་ནོར་བུ། །
༥༧ ཡོན་ཏན་ཚད་མེད་པར་བསྟོད་པ། །
༥༨ བསམ་གྱིས་མི་ཁྱབ་པར་བསྟོད་པ། །
༥༩ དཔེ་ལས་འདས་པར་བསྟོད་པ། ་་་་་
༦༠ སྤྱན་རས་གཟིགས་ལ་བསྟོད་པ་ལྷའི་སིལ་སྙན། །
༦༡ རྟ་མགྲིན་ལ་བསྟོད་པ་གློག་གི་ཕྲེང་བ། །
༦༢ འཇམ་དཔལ་དཀར་པོ་ལ་བསྟོད་པ་མུ་ཏིག་གི་ཕྲེང་བ། ་
༦༣ དམར་པོ་ལ་བསྟོད་པ་མིའམ་ཅིའི་དབྱངས་སྙན། ་་་་་
༦༤ སེར་པོ་ལ་བསྟོད་པ་དྲི་ཟའི་རྒྱུད་མངས། །
༦༥ སྔོན་པོ་ལ་བསྟོད་པ་སྤྲིན་གྱི་ང་རོ། །
67



༦༦ འཕགས་མ་དབྱངས་ཅན་མ་ལ་བསྟོད་པ་གཞོན་ནུ་མཆོག་དགའི་
དབྱངས་ཀུ་མུ་ཏའི་ཕྲེང་བ་པདྨའི་དྲ་བ།
༦༧ འཕགས་མ་ནོར་རྒྱུན་མ་ལ་བསྟོད་པ་གསེར་གྱི་སྤྲིན་ཕུང་། །
༦༨ ཀུ་རུ་ཀུལ་ལེ་ལ་བསྟོད་པ་དབང་པོའི་རྒྱུད་མངས། ང་
༦༩ དུག་སེལ་མ་ལ་བསྟོད་པ་ཀླུའི་གཙུག་རྒྱན། །
༧༠ འོད་ཟེར་ཅན་མ་ལ་བསྟོད་པ་འཇིགས་པ་ཀུན་སེལ། །
༧༡ དཔལ་མོ་ལ་བསྟོད་པ་དབང་པོའི་མེ་ཏོག
༧༢ ཕག་མོ་དཀར་མོ་ལ་བསྟོད་པ་དཔལ་གྱི་ཕྲེང་འཛིན། །
༧༣ དམར་མོ་ལ་བསྟོད་པ་དུས་ཀྱི་ཕྲེང་བ། མ་
༧༤ ནག་མོ་ལ་བསྟོད་པ་དངོས་གྲུབ་ཀུན་བྱུང་། །
༧། མི་གཡོ་དཀར་པོ་ལ་བསྟོད་པ་མ་ལི་ཀའི་ཕྲེང་བ།
༧༦ དམར་པོ་ལ་བསྟོད་པ་དུས་མཚམས་ཀྱི་སྤྲིན། །
༧༧ སྔོན་པོ་ལ་བསྟོད་པ་འབྱུང་པོ་ཀུན་འདུལ། །
༧༨ སྒྲོལ་མ་ལ་བསྟོད་པ་དཔྱིད་ཀྱི་ང་རོ།
༧༩ ཚོགས་བདག་ལ་བསྟོད་པ་ནོར་བུའི་མཛོད། པར ་
༨༠ དབང་ཕྱུག་ལ་བསྟོད་པ་ལྷའི་མེ་ཏོག་ཁ་བ་འབབ་འབབ་བྱེད
༨༡ ཁྱབ་འཇུག་ལ་བསྟོད་པ་ཀླུའི་ང་རོ།
༨༢ དབུ་མ་ལ་བསྟོད་པ་ཀུ་མུ་དའི་གཉེན། །
༨༣ ཚངས་པ་ལ་བསྟོད་པ་རྒྱ་མཚོའི་རྦ་རླབས། འོ ད་



༨༤
༨༥
༨༦
༨༧
༨༨
༨༩
（༩༠
༩༡
༩༢
དུས་ཀྱི་ལྷ་ལ་བསྟོད་པ་དཔྱིད་ཀྱི་ཐིག་ལེ། །
རི་དང་རྒྱ་མཚོ་ལ་བསྟོད་པ་ཕྱོགས་ཀྱི་ང་རོ། །
མཆིམས་ཕུའི་གནས་ལ་བསྟོད་པ་དུས་བཞིའི་མེ་ཏོག །
ཡེར་པའི་གནས་ལ་བསྟོད་པ་པདྨའི་ཕྲེང་བ།
གངས་རི་ཐོད་དཀར་གྱི་གནས་ལ་བསྟོད་པ་རོལ་མོའི་དབྱངས་སྙན།
ལུམ་པའི་གཙུག་ལག་ལ་བསྟོད་པ་རྒྱ་མཚོའི་རྦ་རླབས།
བསམ་ཡས་ཀྱི་ཡུལ་གྱི་བཀོད་པ་གསལ་བར་བྱེད་པ་གངས་རིའི་རྒྱན།
གསང་ཕུའི་ཆོས་གྲྭ་ལ་བསྔགས་པ་ཡོན་ཏན་ཕྲེང་ཚོགས།
ཞྭ་པདྨ་དབང་ཆེན་གྱི་གཙུག་ལག་ཁང་ལ་བསྟོད་པ་རོལ་མོའི་སྤྲིན་
ཕུང་།
༩༢
༼༩ང༌
（༩༥
དཀར་ཆག་རྒྱས་པར་རྩིས་ཀྱི་ཡི་གེ་ཞིབ་མོ།
བསྡུས་པ་ངོ་མཚར་དྲན་བྱེད། །
གསོལ་འདེབས་དང་རྒྱན་གྱི་མེ་ཏོག་ལ་སོགས་པ་ཕྲ་མོའི་གནས་
དཔག་ཏུ་མེད་པ་ཞིག་སྐྱེ་བོ་ཆོས་ལ་འཇུག་པའི་ཆེད་དུ་སྦྱར་བ་ཡིན་ནོ།།
དེ་ནས་ནང་གི་གནས་རྒྱ་ཆེར་བཤད་པ་ལ། རྒྱུ་མཚན་ཉིད་དང་འབྲས་
བུ་སྔགས་ཀྱི་ཐེག་པ་གཉིས་ལས། རེ་ཞིག་མཚན་ཉིད་ཐེག་པའི་ཕྱོགས་སུ་
གཏོགས་པའི་བསྟན་བཅོས་ལ།
བྱམས་པའི་ཆོས་ལྔའི་སྤྱིའི་དོན་འགྲེལ་དུས་ལམ་གྱི་རྣམ་པར་བཞག་
པ་རིན་ཆེན་ཐེམ་སྐས་རྩ་འགྲེལ་དང་བཅས་པ།
༼༦



༼༩༧ མངོན་རྟོགས་རྒྱན་གྱི་ལུས་རྣམ་གཞག་གི་གསལ་བྱེད་རྒྱན་གྱི་སྣང་བ།
༼༩༨ འདུལ་བ་ཀ་རི་ཀའི་གསལ་བྱེད་འོད་ཀྱི་སྙེ་མ། །
（༩༩ རང་རྒྱུད་ཤར་གསུམ་གྱི་དོན་བསྡུས་དེ་ཁོ་ན་ཉིད་ལ་འཇུག་པ།
༡༠༠ དབུ་མ་ཐལ་འགྱུར་གྱི་གནས་གསལ་བ་རབ་ཏུ་མི་གནས་པའི་དོན་
བསྡུས།
༡༠༡ བདེ་བ་གཉིས་རབ་ཏུ་བྱ་བ་ལ་འཇུག་པ། །
༡༠༢ དེའི་མན་ངག་ལམ་རིམ་གསལ་བ།
༡༠༣ སེམས་སྤྱོད་དོན་གྱི་སྙིང་པོ།
༡༠༤ ལུང་སྦྱོར་རིན་པོ་ཆེའི་ཕྲེང་བ།
༡༠༥ སེམས་བསྐྱེད་རིན་པོ་ཆེ་གསེར་གྱི་མེ་ཏོག
༡༠༦ བསླབ་བྱ་རྒྱལ་སྲས་ལམ་བཟང་།
༡༠༧ ཟབ་མོ་མདོ་ལྔའི་དོན་བཤད། །
༡༠༨ སྨོན་ལམ་རྒྱ་མཚོའི་སྙིང་པོ། །
༡༠༩ གཅོད་ཡུལ་དག་པའི་ལམ་ཁྱེར། །
༡༡༠ ཕུང་པོ་གསུམ་པའི་ཉམས་ལེན།
༡༡༡ འདའ་དཀའ་ཡེ་ཤེས་ཀྱི་སྒོམ་ཐབས་ལ་སོགས་པའོ།། །།



དོན་གཉིས་པ་གསང་སྔགས་རྡོ་རྗེ་ཐེག་པའི་ཕྱོགས་སུ་གཏོགས་པའི་བསྟན
བཅོས་ལ། རྒྱུད་སྡེ་བཞིའི་གནས་ཟབ་ཅིང་རྒྱ་ཆེ་བར་བསྟན་པ་ལས།
༡༡༢ བཤད་པའི་གནས་གསལ་བར་བསྟན་པ་ཡིད་བཞིན་རིན་པོ་ཆེའི་
མཛོད་རྩ་བ། །
༡༡༣ འགྲེལ་པ་པདྨ་དཀར་པོ་དང་བཅས་པ།
༡༡༤ སྒྱུ་འཕྲུལ་དྲ་བ་ཆེན་པོའི་ཆོས་ཀྱི་རྣམ་གྲངས་ལས། གསང་བའི་
སྙིང་པོ་དེ་ཁོ་ན་ཉིད་ངེས་པའི་སྤྱི་དོན་ཡིད་ཀྱི་མུན་སེལ། གསང་
འགྲེལ་ཕྱོགས་བཅུ་མུན་སེལ།
༡༡༥ བསྡུས་དོན་མ་རིག་མུན་སེལ། །
༡༡༦ རིགས་ལྔ་ཡེ་ཤེས་སྣང་བ་རྣམས་དང་། །
༡༡༧ ཆོས་སྤྱོད་ཐམས་ཅད་ཀྱི་མངོན་པར་རྟོགས་པའི་རྒྱུད་ཀྱི་བཤད་
འགྲེལ་བྱང་ཆུབ་ལྗོན་ཤིང་། རྒྱུད་སྡེ་བཞིའི་སྤྱི་དོན་བཤད་པ་རྡོ་རྗེ་
འབྱུང་བ། །
༡༡༨ དམ་ཚིག་གསུམ་བཀོད་ཀྱི་རྣམ་བཤད་ཉི་མའི་འོད་ཟེར།
༡༡༩ ཕྲིན་སྒྲུབ་ཆོ་གའི་སྐོར་ལ། སྒྱུ་འཕྲུལ་ཞི་ཁྲོའི་སྐོངས་བཤགས་ཀྱི་
ཆོ་ག་རྒྱས་པ། །
༡༢༠ དེའི་ལེ་ལག་བསྡུས་པ། །
༡༢༡ བླ་མའི་ཕྲིན་སྒྲུབ་རིན་པོ་ཆེའི་སྒྲོན་མེ། །
༡༢༢ ཐུགས་རྗེ་ཆེན་པོ་འཁོར་བ་དོང་སྤྲུག་གི་ཆོ་ག་པདྨའི་ཅོད་པན།



༡༢༣ ཀུན་རིགས་རྩ་བའི་དཀྱིལ་འཁོར་དུ་སློབ་མ་འཇུག་ཅིང་དབང་བསྐུར་
བའི་ཆོ་ག་
༡༢༤ རྡོ་རྗེ་སློབ་དཔོན་གྱི་ལས་རིམ་རྒྱས་པ། །
༡༢༥ སློབ་མའི་ལས་རིམ་བསྡུས་པ། །
༡༢༦ རབ་ཏུ་གནས་པའི་ཆོ་ག་ཀུན་ཏུ་བཟང་པོ། དེ་
༡༢༧ ཆ་གསུམ་རྒྱས་པ་འོད་ཀྱི་སྙེ་མ།
༡༢༨ བསྡུས་པ་རིན་པོ་ཆེ་སྙིང་པོ།
༡༢༩ བསྲེག་སྦྱོང་དོན་རབ་གསལ་བ། ་
༡༣༠ ཐིག་རྩ་འོད་ཀྱི་ཕྲེང་བ།
༡༣༡ སྒྲོལ་མ་མཎྜལ་བཞི་པའི་ཆོ་ག་བདེ་ལེགས་ཀུན་འབྱུང༌། །
༡༣༢ ཁྲི་མུན་ལས་ཐར་པའི་ཆོ་ག་ཡིད་བཞིན་ནོར་བུ། །
༡༣༣ འཇིགས་པ་བརྒྱད་སྐྱོབ་ཀྱི་ཆོ་ག་པདྨའི་དྲྭ་བ། །
༡རྟ༌ འཕགས་མ་དུག་སེལ་གྱི་ཆོ་ག་བདུད་རྩིའི་ལྗོན་ཤིང་།
༡༢༥ འཕགས་མ་དབྱངས་ཅན་མའི་ཁྲུས་ཀྱི་ཆོ་ག་རིན་ཆེན་ནོར་བུ། །
༡༣༦ རྣམ་པར་རྒྱལ་བའི་ཆོ་ག་ཡིད་བཞིན་ཕྲེང་བ།
༡༢༧ སྨན་བླའི་ཆོ་ག་ཡོན་ཏན་ཕྲེང་ཚོགས།
༡༢༨ གནས་བརྟན་བཅུ་དྲུག་གི་ཆོ་ག་གཞན་ཕན་ནོར་བུ། །
༡༢༩ ཁ་འབར་མའི་གཏོར་ཆེན་བར་ཆད་ཀུན་སེལ།
༡༤༠ ཁྲོ་བོ་བཅུའི་སྲུང་བཟློག་གི་ཆོ་ག་གནམ་ལྕགས་འཁོར་ལོ།



༡༤ ༡ གཙུག་གཏོར་ཆོ་ག་བགེགས་དཔུང་ཞི་བྱེད། །
༡༤༢ དྲེགས་པ་སྤྱིའི་བསྐང་གསོ་དངོས་གྲུབ་ཀུན་འབྱུང་། །
༡༤༣ སྤྱི་གསོལ་ཆེན་མོ། །
༡༤ ༤ ཕུད་རབས་རྒྱས་པ། །
༡༤ ༥ བརྔན་ཡིག་ཆེན་མོ།
༡༤༦ བྱེ་བྲག་མ་མོའི་བསྐང་གསོ་ཁྲག་མཚོ་ཁོལ་མ།
༡༤༧ གཟའ་ཡི་བསྐང་གསོ་དགྲ་ལས་རྣམ་རྒྱལ།
༡༤ ༨ གནོད་སྦྱིན་དམར་ནག་གི་བསྐང་གསོ་རི་རབ་བརྩེགས་པ།
༡༤༩ དམ་ཅན་གྱི་བསྐང་གསོ་ལས་བཞི་ལྷུན་གྲུབ།
༡༥༠ མ་མགོན་སྤྱིའི་བསྐང་གསོ་ཡིད་བཞིན་ལྷུན་གྲུབ་རྣམས། །
༡༥༡ བསྐྱེད་རིམ་གཙོ་བོར་བཏོན་པ་སྒྲུབ་ཐབས་ཀྱི་སྐོར་ལ་བླ་མའི་སྤྱི་སྒྲུབ་
དངོས་གྲུབ་འབྱུང་གཏེར། །
༡༥༢ བྱེ་བྲག་བི་མ་ལའི་སྒྲུབ་པ་དངོས་གྲུབ་ཆེར་འབེབས།
༡༥༣ པདྨ་ཞི་བར་སྒྲུབ་པ་རིན་ཆེན་ཁང་བརྩེགས།
༡༥ ༤ པདྨ་དྲག་པོར་སྒྲུབ་པ་གནམ་ལྕགས་འབར་བ།
༡༥ ༥ ཡི་དམ་ཞི་ཁྲོ་སྤྱི་སྒྲུབ་ཡང་དག་དོན་གྱི་སྙིང་པོ།
༡༥༦ རྟ་མགྲིན་དྲེགས་པ་ཐར་བྱེད། །
༡༥༧ ཕུར་པ་སྐུ་གསུམ་འདུས་པ། །
༡༥༨ བདེ་མཆོད་ཡིད་བཞིན་འཁོར་ལོ།



༡༥༩ འཇམ་དཔལ་བདུད་རྩི་འབྱུང་བ་རྣམས།
༡༦༠ མཁའ་འགྲོ་མ་སྤྱིའི་སྒྲུབ་ཐབས་གསེར་གྱི་དྲ་བ།
༡༦༡ བྱེ་བྲག་གཙོ་བོ་རྐྱང་པར་སྒྲུབ་པ་ཐབས་ཀྱི་འཁོར་ལོ། དེའི་
༡༦༢ དཔའ་བོ་རྐྱང་པར་སྒྲུབ་པ་ཤེས་རབ་འཁོར་ལོ། |
༡༦༣ སྦྲག་མར་སྒྲུབ་པ་བདེ་ཆེན་འཁོར་ལོ།
།
༡༦༤ གསང་བ་སྙིང་གི་སྒྲུབ་པ་གནད་ཀྱི་ཕྲེང་བ། | ན་
༡༦༥ ཡང་གསང་ཐོད་རྒལ་དུ་སྒྲུབ་པ་སྲོག་གི་ཐིག་པ་རྣམས་སོ།།
༡༦༦ ཕྲ་མོའི་སྒྲུབ་པ་ལ་ཚེ་སྒྲུབ་བདུད་རྩིའི་བུམ་པ།
༡༦༧ འཆི་མེད་དབང་པོའི་ཕྲེང་བ། །
༡༦༨ ངན་སོང་སྦྱོང་བ་ལྷ་ལྔའི་སྒྲུབ་ཐབས་ཟླ་བའི་ནོར་བུ། །
༡༦༩ རྣམ་སྣང་གི་སྒྲུབ་ཐབས་ངན་སོང་ཀུན་སྦྱོང་།
༡༧༠ རྡོ་རྗེ་སེམས་དཔའི་སྒྲུབ་ཐབས་སྒྲིབ་པ་རྣམ་སེལ། །
༡༧༡ མི་འཁྲུགས་པའི་སྒྲུབ་ཐབས་ངན་སོང་རྣམ་སྦྱོང་།
༡༧༢ ཤཱཀྱ་ཐུབ་པའི་སྒྲུབ་ཐབས་འོད་ཟེར་ཀུན་འབྱུང༌།
༡༧༣ བྱམས་པའི་སྒྲུབ་ཐབས་པདྨ་བརྩེགས་པ།
༡༧༤ འཇམ་དཔལ་དཀར་པོའི་སྒྲུབ་ཐབས་ཤེས་རབ་གསལ་བྱེད།
༡༧༥ སྨྲ་བའི་སེང་གེའི་སྒྲུབ་ཐབས་བློའི་མུན་སེལ། །
༡༧༦ ཨ་ར་པ་ཙ་ན་དཀར་པོའི་སྒྲུབ་ཐབས་ཤེས་རབ་འཁོར་ལོ། །
༡༧༧ སེར་པོའི་སྒྲུབ་ཐབས་འོད་ཀྱི་སྣང་བ། མ་
74



༡༧༨ མི་གཡོ་དཀར་པོའི་སྒྲུབ་ཐབས་སྙིང་གི་མུན་སེལ། །ཡོད་
༡༧༩ ཕག་མོ་དཀར་མོའི་སྒྲུབ་ཐབས་འོད་ཀྱི་སྙིང་པོ།
༡༨༠ རལ་གཅིག་མ་དཀར་མོའི་སྒྲུབ་ཐབས་དགའ་བ་བསྐྱེད་པ།
༡༨༡ དབྱངས་ཅན་མ་དཀར་མོའི་སྒྲུབ་ཐབས་ཟླ་བ་འདོད་འཇོ། ༠༠༢
༡༨༢ དམར་མོའི་སྒྲུབ་ཐབས་ཉི་མའི་འདོད་འཇོ།
༡༨༣ ཀུ་རུ་ཀུལ་ལེའི་སྒྲུབ་ཐབས་རིན་པོ་ཆེའི་མེ་ཏོག་སུ་གནང་བ་
༡༨༤ ཚོགས་བདག་དམར་མོའི་སྒྲུབ་ཐབས་ནོར་བུའི་བང་མཛོད།
༡༨༥ རྣམ་ཐོས་ཀྱི་སྒྲུབ་ཐབས་རྒྱལ་མཚན་རྩེ་མོ།
༡༨༦ ཛམ་ལྷ་སེར་པོའི་སྒྲུབ་ཐབས་གསེར་གྱི་ཁང་བརྩེགས། །
༡༨༧ ནག་པོའི་སྒྲུབ་ཐབས་འབྱོར་པ་རྒྱ་མཚོ།
༡༨༨ ནོར་རྒྱུན་མའི་སྒྲུབ་ཐབས་གཏེར་གྱི་བུམ་པ།
༡༨༩ ཨོཾ་གུ་ལའི་སྒྲུབ་ཐབས་ཉི་མའི་དཀྱིལ་འཁོར། །
༡༩༩༠ འོད་ཟེར་ཅན་གྱི་སྒྲུབ་ཐབས་ཟླ་བའི་འཁོར་ལོ། །
༡༩༡ ལྷ་མོ་གཟུངས་ཀྱི་སྙེ་མའི་སྒྲུབ་ཐབས་དཀར་མོའི་ཕྲེང་བ། །
༡༩༢ དབང་ཕྱུག་གི་སྒྲུབ་ཐབས་འཇིག་རྟེན་གསུམ་སྣང་། །
༡༩༣ ཁྱབ་འཇུག་གི་སྒྲུབ་ཐབས་གྲོང་ཁྱེར་གསུམ་བརྩེགས་རྣམས་སོ། །
༡༩༩༤༌ གཞན་ཡང་དྲེགས་པ་སྤྱིའི་སྒྲུབ་ཐབས་རི་ནག་སྤུངས་བ། ༢ །
༡༩༥ བྱེ་བྲག་མ་མགོན་ལྕམ་དྲལ་གྱི་སྒྲུབ་ཐབས་དུས་ཀྱི་མཚོན་ཆ། 1 ད་
༡༩༩༦ འཇིགས་པ་མ་མོའི་སྒྲུབ་པ་སྲོག་གི་སྤུ་གྲི། ག་ག་ ་ ་ ༌



༡༩༧ དྲག་པོ་གཟའི་སྒྲུབ་ཐབས་འཇིག་རྟེན་ཕུང་བྱེད། དང་པོ་
༡༩༨ བཤན་པ་གནོད་སྦྱིན་གྱི་སྒྲུབ་ཐབས་རོ་ལངས་སྐར་མདའ།
༡༩༩ སྐྱེས་བུ་དམ་ཅན་གྱི་སྒྲུབ་ཐབས་གིང་ཆེན་འབར་བ། དེ་
༢༠༠ ཆོ་འཕྲུལ་གནམ་ལྕགས་ཀྱི་སྒྲུབ་པ་ལྟས་ངན་འཕྲུལ་གྱི་བང་མཛོད།
༢༠༡ འགལ་བྱེད་ཁྲམ་ལ་འདེབས་པ་རྒྱ་མཚོ་དུ་རུ་ཀའི་གཏད་ཁྲམ་ལ་
སོགས་ཏེ་ཕྲིན་ལས་རྣམ་བཞིས་བསྟན་པ་ཡུན་རིང་དུ་གནས་པའི་
ལས་རིམ་སྒྲུབ་པ་རྣམས་སོ།།
༢༠༢ ངེས་དོན་རྫོགས་རིམ་མཐར་ཐུག་གི་སྙིང་པོའི་དོན་ལ་སྒྱུ་འཕྲུལ་རིམ་
པ། ཡང་གསང་ཐིག་ལེའི་གནད་ཡིག་བསྟན་པ་ལ། །
༢༠༣ ཡང་དག་བྱང་ཆུབ་སྙིང་པོའི་རྫོགས་རིམ་ཡེ་ཤེས་འཁོར་ལོ། །
༢༠༤ བདེ་མཆོག་རིམ་པ་ལྔ་པའི་ཟབ་དོན་སྙིང་པོའི་ཡང་ཞུན། །
༢༠༥ གསང་འདུས་རིམ་པ་ལྔ་པའི་ཟབ་དོན་འོད་གསལ་འཁོར་ལོ།
༢༠༦ སྦྱོར་བ་ཡན་ལག་དྲུག་གི་བསྡུས་དོན་དེ་ཉིད་འདུས་པ།
༢༠༧ ལམ་འབྲས་བུ་དང་བཅས་པའི་རིམ་གཉིས་འཁོར་ལོ། དེ་
༢༠༨ ཆོས་དྲུག་གི་སྙིང་པོ་ཡང་ཞུན།
༢༠༩ བསྡུས་པ་འོད་གསལ་རྣམ་སྦྱོང་།
༢༡༠ ཐབས་ལམ་ཟབ་མོའི་དོན་བསྡུས་གསང་བའི་དེ་ཉིད།
༢༡༡ ཤེས་རབ་ཀྱི་ལམ་རིམ་སེམས་ཁྲིད་སྙིང་པོར་བསྟན་པ།
༢༡༢ ཕྱག་རྒྱ་ཆེན་པོའི་ལམ་རིམ་གྱི་ཟབ་དོན་རྣལ་འབྱོར་བཞིའི་སྙིང་པོ།



་ ་ ་ ་ ་
༢༡༢ ཅིག་ཅར་བའི་ཟབ་དོན་ཐོག་བབས།
་
།
༢༡༤ དམར་ཁྲིད་གཉིས་ཀའི་ཆ་རྐྱེན་སྐུ་གསུམ་དོན་ཁྲིད་ནམ་མཁའ་སྐོར་
གསུམ།
༢༡༥ མེ་ལོང་བཞིའི་གནས་ལུགས། །
༢༡༦ སེམས་ཀྱི་རྡོ་རྗེའི་གྲུ་
༢༡༧ སྣང་བ་ལམ་ཁྱེར་འཁོར་འདས་ཁ་སྦྱོར།
༢༡༨ རྐྱེན་སྣང་རང་གྲོལ་ཟབ་དོན་འདུས་པ་རྣམསསོ།། །།
༢༡༩ གཞན་ཡང་ཞི་བྱེད་དོན་གྱི་སྙིང་པོ།
༢༢༠ གཅོད་ཡུལ་གནས་ལུགས་རང་བབས་ལ་སོགས་པའོ། །
དེ་ནས་དེ་ཁོ་ཉིད་ཀྱི་བསྟན་བཅོས་རྒྱ་ཆེར་བཤད་པ་ལ། གསང་བའི་
གནས་མདོ་སྤྱིར་བསྟན་པ་དང་། གསང་ཆེན་བླ་ན་མེད་པའི་གནས་བྱེ་བྲག་
ཏུ་བཤད་པ་གཉིས་ལས། རེ་ཞིག་སྤྱིར་བསྟན་པ་ལ། ཐེག་པ་མཐའ་དག་གི་
དོན་རྫོགས་པ་ཆེན་པོའི་ལམ་དུ་འཇུག་པའི་སྔོན་འགྲོའི་ཐབས་ལམ་ཙམ་དུ་
ཤེས་པར་བྱ་བའི་ཕྱིར་ཀུན་དང་མཐུན་ལ་གོང་དུ་འདྲེན་པའི་ལམ་འབྲས་བུ་
དང་བཅས་སྟོན་པའི་བསྟན་བཅོས་ཀྱི་གནས་ལུགས་གསལ་བ། །
༢༢༡ མན་ངག་རིན་པོ་ཆེ་རྫོགས་པ་ཆེན་པོ་སེམས་ཉིད་ངལ་གསོ།
༢༢༢ དེའི་འགྲེལ་པ་ཤིང་རྟ་ཆེན་པོ།
༢༢༢ བསྡུས་དོན་ཉི་མའི་སྙིང་པོ།
༢༢༤ ཆོས་འབྱུང་ཤེས་རབ་གསལ་བྱེད། །



༢༢༥ ཁྲིད་ཡིག་འཁོར་བ་དོང་སྤྲུགས། །
༈
༢༢༦ རྫོགས་པ་ཆེན་པོ་བསམ་གཏན་ངལ་གསོ།
༢༢༧ དེའི་འགྲེལ་པ་ཤིང་རྟ་རྣམ་དག་
༢༢༨ བསྡུས་དོན་ཟླ་བའི་སྙིང་པོ།
༢༢/༩ ཁྲིད་ཡིག་ཐར་གླིང་གསལ་བྱེད།
༢༣༠ རྫོགས་པ་ཆེན་པོ་སྒྱུ་མ་ངལ་གསོ།
༢༣༡ དེའི་འགྲེལ་པ་ཤིང་རྟ་དྲི་མེད།
༢༣༢ ཁྲིད་ཡིག་ངེས་དོན་སྙིང་པོ་རྣམས་སོ།།
སེམས་སྡེ་སྤྱིའི་དོན་བཤད་པ་ལ།
༢༣༣ བྱང་ཆུབ་ཀྱི་སེམས་ཀུན་བྱེད་རྒྱལ་པོའི་སེམས་འགྲེལ་ཉི་མའི་འོད་
༢༣༤ ཁྲིད་ཡིག་ནམ་མཁའ་ཀློང་གསལ།
༢༣༥ མན་ངག་གི་དོན་འགྲེལ་རང་གྲོལ་སྐོར་གསུམ་ལས་རྫོགས་པ་ཆེན་པོ་
སེམས་ཉིད་རང་གྲོལ།
༢༣༦ འགྲེལ་པ་ཆེན་པོ་འོད་ཀྱི་འཁོར་ལོ།
༢༣༧ ཁྲིད་ཡིག་ཆོས་སྐུ་རང་ཤར།
༢ལྟར རྫོགས་པ་ཆེན་པོ་ཆོས་ཉིད་རང་གྲོལ།
༢༢༩ འགྲེལ་པ་འོད་ཀྱི་སྙེ་མ།
༢༤༠ ཁྲིད་ཡིག་ཆོས་སྐུ་རང་བབས།



༢༤༡ རྫོགས་པ་ཆེན་པོ་མཉམ་ཉིད་རང་གྲོལ།
༢༤༢ འགྲེལ་པ་འོད་ཀྱི་དྲྭ་བ།
༢༤༢ ཁྲིད་ཡིག་ཆོས་སྐུ་ལྷུན་གྲུབ་རྣམསསོ།།
ཀློང་སྡེ་སྤྱིའི་དོན་བཤད་པ་ལ། །
༢༤ཝ ཀློང་གསུམ་སྤྱིའི་དོན་བཤད་ཆིངས།
༢༤ ༥ ནམ་མཁའ་རབ་འབྱམས་འགྲེལ་པ་ཡང་ས་དོག་མེད་པའི་རྒྱ་གྲོལ།
ན༌ ༦ མན་ངག་གི་དོན་འགྲེལ་ཆོས་དབྱིངས་རིན་པོ་ཆེའི་མཛོད།
༢༧ འགྲེལ་པ་ཆོས་དབྱིངས་གསལ་བ།
༢༤༨ ཁྲིད་ཡིག་ཁྱབ་བརྡལ་ཀློང་ཡངས་རྣམསསོ།།
མན་ངག་གི་སྡེ་སྤྱི་དོན་བཤད་པ་ལ།
༢༤༩ སྐུ་དང་ཡེ་ཤེས་རྒྱས་པ་ལྷུན་གྲུབ་སྙིང་པོ།
༢༥༠ འགྲེལ་པ་མི་ནུབ་རྒྱལ་མཚན།
༢༥༡ མཚན་དཔེ་སྐུ་གསུམ་ལག་ཁྲིད། །
༢༥༣ མན་ངག་གི་དོན་འགྲེལ་ཀུན་འདུས་རིག་པའི་གལ་མདོ། །
༢༥༨ ཀུན་གསལ་སྙིང་གི་དོན་འགྲེལ།
༢༥ ༤ བར་དོ་འོད་ཀྱི་སྙེ་མ་ལ་སོགས་པ་ཟབ་ཅིང་རྒྱ་ཆེ་བའི་གནས་བསྟན་
པ་ལགས་སོ། །
དོན་གཉིས་པ་གསང་ཆེན་བླ་ན་མེད་པའི་གནས་མདོ་སྤྱི་དང་བྱེ་བྲག་ཏུ
བཤད་པ་ལ། སྤྱིའི་ཆིངས་རྒྱ་ཆེར་བསྟན་པ་དང་། བྱེ་བྲག་ཟབ་དོན་སྙིང་



་
པོར་བསྡུ་བ་གཉིས་ལས། རེ་ཞིག་གསང་ཆེན་ངེས་པ་ཐེག་པའི་རྒྱལ་པོའི་
རྣམ་གཞག་ཡོ་གའི་ཕྱོགས་ཀྱི་དོན་དུ་ཕབ་པའི་གནས་གསལ་བྱེད། །
༢༥ ༥ གྲུབ་མཐའ་རིན་པོ་ཆེའི་མཛོད།
༢༥༦ རྒྱུད་བཅུ་བདུན་མན་ངག་བརྒྱ་དང་བཅུ་དགུའི་དོན་འགྲེལ་ཐེག་
མཆོག་རིན་པོ་ཆེའི་མཛོད། །
༢༥༧ ལམ་ཁྱེར་གནད་ཀྱི་དོན་འགྲེལ་ཚིག་དོན་རིན་པོ་ཆེའི་མཛོད། །
༢༥༨ ཆིངས་ངེས་པ་མན་ངག་རིན་པོ་ཆེ་གསེར་གྱི་སྒྲོམ་བུ། །
བྱེ་བྲག་ཟབ་དོན་སྙིང་པོར་བསྡུ་བ་ལ། ག་དུས་བབ་དང་
༢༥༩ ཁྲིད་ཀྱི་ཡི་གེ་སེམས་སྦྱོང་བདུན་པ།
༢༦༠ སངས་རྒྱས་མཉམ་སྦྱོང་།
༢༦༡ ཁྱུང་ཆེན་གཤོག་རྫོགས།
༢༦༢ མན་ངག་གི་ལུང་རྫོགས་པར་སྟོན་པ་བླ་མ་ཡང་ཐིག་ཡིད་བཞིན་ནོར་
བུ་ཆོས་སྡེ་ལྔ་བཅུ་རྩ་བཞི་པ།
༢༦༣ དེ་ལས་ཤིན་ཏུ་ཟབ་པའི་གནས་བསྡུས་པ་ཟབ་མོ་ཡང་ཏིག་ཆོས་ཚན་
སུམ་ཅུ་རྩ་ལྔ་པ་རྣམས་ནི་བླ་མ་སྙིང་ཏིག་བྱིན་རླབས་ལག་ཁྲིད་ཀྱི་
སྐོར་དང་། ཁྱད་པར་དུ་སྨོན་ལམ་ལུང་བསྟན་དང་འབྲེལ་བ་མཁའ་
འགྲོ་སྙིང་ཐིག་གི་སྐོར་ལ་མན་ངག་དུས་ལ་བབས་པ། །
༢༦༤ མཁའ་འགྲོ་ལུང་བསྟན་གྱི་བབ་ལུགས་ངོ་བོ་ལག་ཁྲིད་དུ་བསྟན་པ།
༢་༦༥ དབང་ཁྲིད་གདམས་པས་མཚོན་ཚུལ། །
80
།



༢༦༦བྱིན་རླབས་སེམས་ལ་ཤར་བ་ངེས་དོན་སྙིང་པོའི་གདམས་པ་སྟེ་
གནད་གསུམ་ཆོས་སྡེ་ལྔ་བཅུ་རྩ་ལྔར་གཏན་ལ་ཕབ་པ་ནི།
མཁའ་འགྲོ་ཡང་ཏིག་གི་ཆོས་ཀྱི་རྣམ་གྲངས་སོ།།
༢༦༧ ཞར་ལ་ཆོས་སྤྱོད་ལས་རིམ་གསོལ་འདེབས་དྲུག་པ། །
༢༦༨ སྙིང་པོ་དོན་གྱི་མགུར་རོ། །
བ་དེ་དག་རྣམས་ནི་སྤྱིར་སྔགས་བདག་གཟའ་དང་། དམ་ཅན་གསུམ་
ལས་ལ་བྲན་བཞིན་དུ་འཁོལ་ཞིང་བཀའ་ཉན་པས། མཛོད་འདི་དག་རྩོམ་པའི་
ཚེ་གངས་རིར་ཁྱབ་འཇུག་ཆེན་པོར་སྣག་ཚ་བསྣར་བཅུག་པ་ཉེ་གནས་པས་
མངོན་སུམ་དུ་མཐོང་།
དེ་དག་ཀྱང་མདོ་ཙམ་སྨོས་པ་སྟེ། དུས་དེ་དག་ཏུ་བསྡུ་བའི་བརྩོན་
འགྲུས་ཉུང་བའམ། མཁས་རྨོངས་ཀྱི་བསྟན་བཅོས་ལ་བྱེ་བྲག་མི་ཕྱེད་པའི་
ཤུགས་ཀྱིས་ནུབ་པའང་ཤིན་ཏུ་མང་བ་ཡོད་མཆིས་ཏེ། གསུང་རབ་ཀྱི་དཀར་
ཆག་རིན་པོ་ཆེའི་མཛོད་ཁང་ཞེས་བྱ་བ་ལས་ཤེས་པར་བྱ་བ་ནི་ཕྱི་མཐའ་
འདིའི་གཏན་ཚིགས་ཙམ་མོ།།
དེ་ལྟར་བཤད་པ་དང་དོན་གྱི་སྙིང་པོའི་སྒྲུབ་པ་ཁོ་ན་ལ་དབེན་པ་
འབའ་ཞིག་ཏུ་བཞུགས་པའི་སྒྲུབ་གནས་ཀྱང་། བསམ་ཡས་མཆིམས་ཕུ།
ཨོ་རྒྱན་རྫོང་། ལྷ་རིང་བྲག གྲ་ཕུ། ཤུག་གསེབ། གངས་རི་ཐོད་དཀར།
གཞུ་སྟོད་ཏི་སྒྲོ། ཡེར་པ། ཡར་ལྷ་ཤམ་པོ། བུམ་ཐང་། སྐྱམ་བུ་དཔལ་གྱི་
དགེ་ལྡིངས། གོང་པོ་རེའི་གླ་བ་ལུང་། ཀོང་པོ་རྩ་གོང་གི་ཕུ་རྣམས་ལས་ཕལ་
81



ཆེར་གངས་རི་ཉིད་དུ་གཏན་ཆགས། ལྷོ་འབྲོག དབུ་གཡོར། ལྷོ་མོན་གྱི་ཡུལ་
མཐའ་དག་ཏུ་ཁྲིད་ཉན་སྟོང་ཕྲག་ཚོགས་པ་ལན་མང་དུ་བྱུང་ཞིང་། དེ་དག་
ལའང་ཐུགས་བསྐྱེད་ཤིན་ཏུ་ཆེ་བས། ཆོས་ཁྲལ་མི་ལེན། དད་རྫས་ཆུད་མི་
གསོན། སློབ་མའི་བྱ་བ་འབའ་ཞིག་དོན་དུ་གཉེར་བ་ལ་ལོག་སྒྲུབ་དང་སྐྱོ་
ངལ་བཟོད། ཚོགས་ཀྱི་འཁོར་ལོ་རྒྱ་ཆེན་པོས་བསྟི་སྟང་དུ་བྱ་བ་དང་།
གཞན་རྒྱུད་ཀྱི་བསམ་པ་མཁྱེན་ནས་ཐབས་ལ་མཁས་པའི་གདུལ་ཚུལ་དཔག་
ཏུ་མེད་པ་ལ་སོགས་མདོར་ན་རང་དོན་སྤངས་རྟོགས་ཕུན་གསུམ་ཚོགས་པའི་
གོང་འཕང་བརྙེས། འདོད་པ་གཏན་ནས་ཟད་པ་ལ་སོགས་པའི་ཕྲིན་ལས་
བསམ་གྱིས་མི་ཁྱབ་པས་གདུལ་བྱ་སྨིན་གྲོལ་ལ་འགོད་པའི་རྣམ་པར་ཐར་པ་
གང་ཡིན་པ་ནི་སྐྱེས་བུ་ཆེན་པོ་འདིས་ལག་ལེན་ལ་བཏབ་སྟེ། །
དེ་ལ་གསུང་གི་བདུད་རྩི་མྱོང་བ་ལས་བྱུང་བའི་སློབ་མའི་གཙོ་བོ་དག་
སྨོས་པ་ནི། ཞོགས་ཐར་གླིང་པ་མཁས་གྲུབ་བདེ་ལེགས་རྒྱ་མཚོ། མཁས་
གྲུབ་ཆོས་ཀྱི་གྲགས་པ། མཁས་གྲུབ་ཁྱབ་གདལ་ལྷུན་གྲུབ་སྟེ་གྲགས་པ་ཐོབ་
པའི་མཁས་གྲུབ་གསུམ། །
མདོ་ཁམས་པ་འདན་སྒོམ་ཆོས་ཀྱི་གྲགས་པ། རྒྱལ་སྲས་བརྗོད་པ།
བླ་མ་དཔལ་མགོན་པ། གུ་རུ་ཡེ་ཤེས་རབ་འབྱམས། གཞོན་ནུ་སངས་རྒྱས་
ཏེ་ཐུགས་ཀྱི་སྲས་ལྔ།
སྤྲུལ་སྐུ་དཔལ་འབྱོར་རྒྱ་མཚོ། སློབ་དཔོན་སངས་རྒྱས་ཀུན་དགའ།
སློབ་དཔོན་བློ་གྲོས་བཟང་པོ། སྟག་མགོ་བྱ་བྲལ་ཆོས་རྗེ་སྟེ་ བསྟན་པ་སྤེལ་
82



བའི་བཤེས་གཉེན་བཞི། །
ཕ་རྒོད་རྟོགས་ལྡན་རྒྱལ་པོ། རྣལ་འབྱོར་པ་འོད་ཟེར་གོ་ཆ། རིག་
འཛིན་འོད་གསལ་རང་གྲོལ། བྱ་བཏང་བསོད་ནམས་འོད་ཟེར་ཏེ་གྲུབ་པ་ཐོབ་
པའི་རྣལ་འབྱོར་པ་བཞི། གཞན་ཡང་སྣེ་གདོང་གོང་མ་དང་མཚམས་སྦྱོར་བའི་
སངས་རྒྱས་དཔལ་རིན་དང་། གྲགས་པ་དཔལ། གྲུ་མཁན་བསོད་ནམས་སེང་
གེ་ལ་སོགས་བསྟན་འཛིན་གྱི་བཤེས་གཉེན་དུ་མ་བྱུང་ངོ་།། ་
འབྲི་གུང་སྒོམ་པ་ཀུན་རིན་རང་སྲིད་ཀྱིས་དྲེགས་པས་མྱོས་ཏེ་དམག་
འཁྲུག་གཡོ་བར་བརྩམས་པ་ལ། སློབ་དཔོན་ཆེན་པོའི་ལུང་བསྟན་དུ།
འབྲི་ཞེས་བྱ་བའི་ས་ཕྱོགས་སུ༔
ཀུན་དགའི་མིང་ཅན་བདུད་ཀྱི་བུ
ལུས་ལ་མཚོན་ཆའི་རི་མོ་ཡོད༔
ཤི་ནས་དམྱལ་བར་སྐྱེ་བར་འགྱུར༔
ལྷོ་ཡི་ཕྱོགས་ནས་འཇམ་དབྱངས་ཀྱི་
སྤྲུལ་པ་ཅིག་གིས་འདུལ་བར་བྱེད༔ །ཅེས་པའི་ལུང་བསྟན་དེ་སྒོམ་པ་
ཀུན་རིན་གྱིས་དཀར་པོ་རྣམ་པར་འཕེལ་བའི་ས་བོན་གྱིས་མཐོང་ནས་རང་གི་
ལུས་ལ་བལྟས་པར་རྒྱབ་ངོས་སུ་ཤ་མཚན་རལ་གྲི་འདྲ་བ་ཞིག་བྱུང་། དེ་
རང་ཉིད་གདོན་མི་ཟ་བར་ཤེས་ནས་དབུས་གཙང་འདིར་འཁྲུག་པ་ཆེན་པོ་
ཞིག་བྱེད་བསམས་ཀྱང་། དམྱལ་བར་འགྲོ་ན་བྱེད་དོན་ཆུང་བསམས་ནས་
བརྣག་པར་དཀའ་བའི་ལས་ལ་བཤོལ་བཏབ། ཕྱོགས་ཀུན་ཏུ་དྲིལ་བསྒྲགས་



ནས་འཇམ་དཔལ་གྱི་སྤྲུལ་པ་བཙལ་བས། མཁས་པ་ཀུན་ཞལ་འཆམས་པར་
ད་ལྟ་བོད་རུ་བཞིན་བསམ་ཡས་པ་ལས་མཁྱེན་རབ་ཆེ་བ་མི་བཞུགས་ཞེས་
བསྒྲགས་པས། འཇམ་དཔལ་གྱི་སྤྲུལ་པར་ངེས་ཤེས་རྙེད་དེ་སྤྱན་དྲངས་
ནས་གཙུག་གི་ནོར་བུ་བྱས་པས་འགྲོ་བ་གང་དང་གང་དག་གི་གནས་སྐབས་
དང་མཐར་ཐུག་གི་ལས་མི་བསྲུན་པའི་རྒྱུ་རྐྱེན་འབྲས་བུ་དང་བཅས་པ་དྲུངས་
ནས་འབྱིན་པར་མཛད། དུས་དེ་ཙམ་ན་དབུས་གཙང་འདིར་དྲེགས་
རློམ་གྱི་སྐྲའི་ཅོད་པན་གཞན་ལ་སྟོན་པར་དཀའ་བ་ཏའི་སི་ཏུ་བྱང་ཆུབ་རྒྱལ་
མཚན་གྱིས་འབྲི་གུང་པའི་བླ་མ་ཡིན་ཞེས་མི་མཐུན་པར་བལྟ་བ་ལ། ཚད་མེད་
པའི་ཐུགས་རྗེ་ཆེན་པོའི་ཕྲིན་ལས་དང་། མཁས་པ་དང་གྲུབ་པའི་རྣམ་ཐར་
བཟང་པོ་བུདྡྷ་ཤྲཱིའི་རྣ་ལུང་དུ་དཔྱངས་པས མཚམས་སྦྱར་ཏེ་བོད་ཤིང་སྒོ་
ཅན་པའི་རྒྱལ་པོ་སེང་གེ་རྐང་པ་བརྒྱད་པའི་སྤྱི་བོར་ཡང་ཞབས་སེན་ལེགས་
པར་བཀོད། །
དེ་བཞིན་དུ་དབུར་སྟོད་ཁྲི་དཔོན་སི་ཏ་ཤཱཀྱ་བཟང་པོ། ཡར་འབྲོག་
ཁྲི་དཔོན་རྡོ་རྗེ་རྒྱལ་མཚན་ལ་སོགས་པའི་མི་ཆེན་དུ་མས་ཀྱང་སྲི་ཞུ་བྱས། དེ་
དག་ལ་སོགས་ཏེ་དད་པ་ཅན་གྱིས་བྱིན་པའི་རྫས་ཀྱང་སློབ་དཔོན་ནཱ་གཱརྫུ་ནའི་
རྣམ་ཐར་བཟུང་ནས་གནས་མིན་དུ་ཅུང་ཟད་ཙམ་ཡང་ཆུད་མི་གཟོན་པར་དཀོན་
མཆོག་གསུམ་ལ་བསྟི་སྟང་བླ་ལྷག་ཏུ་མཛད། ཡང་
ཡོ་བྱད་ཆོས་ཕྱོགས་སུ་བསྔོས་ཟིན་པ་རྣམས་རང་གི་རྫས་སུ་འད་མི་
ཤེས་པས་ཕྱོགས་གཞན་གང་དུའང་འབྱམ་མི་སྲིད། བསྙེན་བཀུར་དཀོན་



མཆོག་ལ་དགོས་པ་ཡིན་གྱི་སྡིག་ཅན་ལ་མི་རུང་གསུངས་ནས་མི་ཆེན་ལ་སྟན་
དང་བཀུར་སྟི་མི་མཛད། ཚོགས་གསོག་ཡོན་བདག་གི་བྱ་བ་ཡིན་གྱི་མཆོད་
ཡོན་གོ་ལོག་པ་མ་བཟང་གསུངས་ནས། འབུལ་བ་ཆེན་པོ་གང་ཕུལ་ཡང་དེ་
བསྔོ་བས་རྒྱས་འདེབས་པ་ལས་གདབ་ལན་མི་ཡོང་། འགྲོ་བ་ཉམ་ཆུང་བ་ལ་
ཐུགས་ལྷག་པར་བརྩེ་བས་སྙོམས་ཆུང་དང་སྤྲང་པོས་ཅི་དྲངས་ཀྱང་ཞིམ་ཞིམ་
ལྟར་གསོལ་ནས། མདོ་འདོན་པ་དང་བསྔོ་བ་ནན་གྱིས་གསུངས།
དེ་ལྟ་བུའི་མཛད་པ་དཔག་པར་དཀའ་བས་མཐོང་བའི་ཆོས་ལ་རྗེས་སུ་
བཟུང་བ་དག་ལྟ་ཅི་སྨོས། རང་བཞིན་གྱིས་མཐོང་བ་དང་། ཐོས་པ་དང་།
རེག་པ་དང་། གནོད་པ་བྱེད་པའང་བདེ་བའི་གནས་སུ་འབྲེལ་ཞིང་། ཁྱད་
གྲོལ་གྱི་ས་བོན་ཐེབས་པར་མཛད་ནས་ལྔ་བཅུ་རྩ་དྲུག་བཞེས་པ་ཆུ་མོ་ཡོས་ཀྱི་
ལོར། སྐལ་ལྡན་མང་པོ་ལ་སྨིན་གྲོལ་གྱི་གོ་འཕང་སྟེར་བའི་སྐབས་ཤིག་
རྒྱས་སྲས་བཟོད་པ་ལ་སྣག་ཤོག་བསྡོགས་ཤིག་གསུངས་ནས་ཞལ་ཆེམས་
དྲི་མ་མེད་པའི་འོད་དུ། །
འཁོར་བའི་རང་བཞིན་སྔ་ནས་ཤེས་ཟིན་ཏེ། །
༡ :|: འཇིག་རྟེན་ཆོས་ལ་སྙིང་པོ་མེད་པའི་ཕྱིར། །
1:|: ད་ནི་མི་རྟག་སྒྱུ་མའི་ལུས་འདོར་བས།
གཅིག་ཏུ་ཕན་པའི་གདམས་ངག་བཤད་ཀྱི་ཉོན། །ཞེས་པ་ལ་
སོགས་པས་སྣ་དྲངས་ནས། །
ཐུགས་རྗེ་མངའ་བའི་མགོན་པོ་པདྨའི་ཞལ། །
85



དབུགས་འབྱིན་མཛད་པ་དེ་ཡི་དེང་བཟུང་བས། །
འགྲོ་བའི་དུས་བབ་འགྲོན་པོ་ལམ་ཞུགས་བཞིན།
འཆི་བས་དགའ་བའི་རྙེད་པ་ལེགས་གྲུབ་པ།
རྒྱ་མཚོར་དོན་ཡོངས་གྲུབ་པའི་ཚོངཔ་དང་།
གཡུལ་ལས་རྣམ་པར་རྒྱལ་བའི་ལྷ་དབང་དང་།
བསམ་གཏན་གྲུབ་པའི་བདེ་བས་ཆེས་ལྷག་གོ
ད་ནི་མི་སྡོད་པདྨ་ལས་འབྲེལ་རྩལ། །
འཆི་མེད་བདེ་ཆེན་བཙན་ས་འཛིན་དུ་འགྲོ། །ཞེས་པ་ལ་
སོགས་ཀྱི་ཞལ་ཆེམས་བསྟན་པས་རྒྱལ་སྲས་བཟོད་པ་ན་རེ། ད་ལྟར་མི་གསུང་
བ་ཞུ་ཞེས་མཆི་མ་བླུགས་པས། འདུས་བྱས་འཇིག་པ་ལས་བརྩམས་པའི་ཆོས་
མང་པོ་གསུངས། སླར་བསམ་ཡས་སུ་གདན་འདྲེན་བྱུང་བས་ཆོས་ཀྱི་
འཁོར་ལོ་བསྐོར་བཞིན་དུ་རྒྱ་མ་དང་བསམ་ཡས་བརྒྱུད་མཆིམས་ཕུ་དཔལ་གྱི་
ནགས་ཁྲོད་དུ་ཕེབས། དེ་ཡི་ཆོས་ཀུན་སྒྱུ་མ་ལྟ་བུ་དང་། སྐྱོ་བ་སྐྱེད་མོའི་
ཚལ་འགྲོ་ལྟར་རྟོགས་ནས། ཞེས་པ་དེ་སྐྱེས་བུ་ཆེན་པོ་འདིས་ཉམས་འོག་ཏུ་
བཙུད་པས། གནས་འདི་ནི་རྒྱ་གར་གྱི་དུར་ཁྲོད་བསིལ་བའི་ཚལ་དང་
མཚུངས་པ་ཡིན། གཞན་དུ་སྐྱེ་བ་ལས་འདིར་འཆི་བ་དགའ། ངའི་སྒྱུ་ལུས་
གོག་པོ་འདི་འདིར་འཇོག་པ་ཡིན་གསུངས་ནས་བསྲུང་བའི་ཚུལ་བསྟན་ཀྱང་
ད་དུང་ཆོས་མཚམས་རྒྱུན་མ་ཆད། དེར་འོ་བརྒྱལ་དུ་བསམས་ཏེ་རེ་ཞིག་ཆོས་
མཚམས་འཇོག་པར་ཞུས་པས་ཆོས་འདི་རྫོགས་པ་ཞིག་བྱེད་བསམ་པ་ཡིན་ཏེ་



གསུངས། །
དེ་ནས་རྒྱལ་ཟླའི་ཚེས་བཅུ་དྲུག་གི་ཉིན་དཔའ་བོ་དང་མཁའ་འགྲོ་
རྣམས་མཆོད་གཏོར་རྒྱ་ཆེན་པོས་མཉེས་པར་མཛད་ཅིང༌། སློབ་མའི་ཚོགས་
ལ་སྤྱིར་ཡང་འདུས་བྱས་ལ་སྙིང་པོ་མེད་པས་ཆོས་འབའ་ཞིག་དོན་དུ་གཉེར།
ལྷག་པར་ཁྲེགས་ཆོད་དང་ཐོད་རྒལ་གྱི་ཉམས་ལེན་གནད་དུ་བསྣན། མ་གོ་
བའི་སྐབས་བྱུང་ན་ཡང་ཏིག་ཡིད་བཞིན་ནོར་བུ་འདི་བསམ་འཕེལ་ནོར་བུ་དང་
འདྲ་བས་ལྟ་རྟོགས་ཞིབ་མོར་གྱིས་ལ་སྒོམས་དང་། ཆོས་ཉིད་ཟད་པའི་ས་ལ་
མྱ་ངན་ལས་འདའ་བར་འགྱུར་རོ་ཞེས་གདམས།
བ་དེ་ནས་ཚེས་བཅོ་བརྒྱད་ཀྱི་ཉིན་མཆོད་པ་ཞིག་ཤོམ་ལ་ཁྱོད་རང་
རྣམས་དགེ་སྦྱོར་ལ་དེངས་གསུངས། སྐུ་དྲུང་ན་འདུག་པར་ཞུས་པས། ཁོ་
ན་ངའི་སྒྱུ་ལུས་གོག་པོ་འདི་འདོར་བ་ཡིན་པས་ཅ་ཅོ་མ་བྱེད་པར་མཉམ་གཞག་
གི་ངང་ལ་སྡོད་གསུངས། །
༢ དང་ སྐུ་གདུང་རིན་པོ་ཆེ་ཆོས་སྐུའི་བཞུགས་སྟངས་ཀྱིས་བཞག་ནས། །
དགོངས་པ་གདོད་མའི་དབྱིངས་སུ་མནལ་བ་ན། ས་ཆེན་པོ་འདི་ཡང་ཡིད་
ཁོང་དུ་ཆུད་པར་གྱུར་ནས། ། ལྡེག་རབ་ཏུ་ལྡེག་པ་ལ་སོགས་པའི་ཟོལ་གྱིས་
ལུས་བཏེག་ཅིང་གཡོ་བར་གྱུར་ལ། འུར་རབ་ཏུ་ཁུར་བ་ལ་སོགས་པའི་ཟོལ་
གྱིས་ཆོ་ངེ་འདོན་པ་ལ་བཞུགས་སོ།།
གདུང་ཞག་ཉེར་ལྔར་བཞག་པས་བསྟན་ལ་དགའ་བའི་ལྷ་རྣམས་ཀྱིས་
འཇའ་འོད་ཀྱི་གུར་ཕུབ། མེ་ཏོག་གི་ཆར་ཕབ། དགོངས་པ་ཆོས་ཉིད་དུ་



གྲོལ་བས་འབྱུང་བ་ཆེན་པོ་བཞིའང་དུས་བཞིའི་གཏན་ཚིགས་འཛིན་པའི་
བརྟན་པ་བྲལ་ནས། རྒྱལ་དང་ཆོ་འཕྲུལ་གྱི་ཟླ་བ་གཉིས་ཀར་ས་དྲོས་
འཁྱགས་པ་བཞུ། སེ་བའི་ལོ་མ་རྒྱས་པ་བྱུང་། གདུང་མཆོད་པའི་ཞིང་དུ་
བྱིན་ཟའི་ཁང་པར་སྤྱན་དྲངས་པའི་ཚེའང་ས་གཡོས། སྒྲ་ཆེན་པོ་ལན་བདུན་
གྲགས། ཞུགས་ལ་བཞེངས་པ་ན་སྐུ་གསུང་ཐུགས་རྡོ་རྗེ་གསུམ་གྱི་ངོ་བོར་
བྱང་ཆུབ་པའི་རྟགས་ཐུགས་ལྗགས་སྤྱན་གསུམ་ཀ་སྐལ་ལྡན་གྱི་སློབ་མའི་
ཕང་པར་བྱོན། སྐུ་ལྔ་དང་ཡེ་ཤེས་ལྔའི་ཐོབ་བྱ་མ་ལུས་པ་མངོན་དུ་མཛད་
པས་གདུང་ཆེན་ལྔ་དང་། རིང་བསྲེལ་ཕྲ་མོ་བགྲང་ལས་འདས་པ་བྱུང་།
རིང་བསྲེལ་གོང་བུ་ཆེ་བ་དག་ནས་བརྒྱ་སྟོང་གྲངས་མེད་དུ་འཕེལ་བ་རྩོད་པ་
དང་བྲལ་ཞིང་། སྐུ་གདུང་མ་ཉམས་པ་ཕྲན་བུ་བཟུང་བ་དག་ལའང་ད་ལྟའི་
བར་དུ་སྟེང་གདོན་གྱི་གནོད་པས་བརྫི་བར་མི་ནུས་པ་སོགས་མངོན་སུམ་ཚད་
མའོ།།
བབས་ལུགས་ཆེན་མོར་སྒྲ་མཁས་དཔལ་འཛིན་དུ་ལུང་བསྟན་པ་ལ་
སྔོན་གྱི་བླ་མ་རྣམས་ཀྱིས་ངོས་འཛིན་པར་འདུག་སྟེ། གོ་རིམ་གྱི་ངེས་པ་ལྟར་
ན་བློ་གྲོས་མཆོག་ཏུ་ངོས་བཟུང་ན་འཐད་ལ། ཀུ་མ་རཱ་ཛ་དང་གཉིས་ཀྱི་བར་
ལ་ལོ་བརྒྱ་བརྒྱའི་གཏན་ཚིགས་མི་འགྲུབ་སྙམ་དུའང་དོགས་པར་མི་བྱ་སྟེ།
ལོ་བརྒྱ་ནི་སྤྱིར་བསྟན་པ་འདི་ཡིད་དཔྱོད་དང་འདྲེས་པའི་ཚེ་དེའི་གསལ་བྱེད་
རེ་འབྱོན་པ་ལ་དགོངས་ཀྱི། གཞན་དུ་ནི་གནས་སྐབས་དེ་དང་དེའི་གདུལ་
བྱའི་རྟེན་འབྲེལ་ཁོ་ན་ལ་ལྟོས་ནས་སྤྲུལ་པ་སྒྱུ་མ་ལྟ་བུས་དོན་མཛད་པའི་ཕྱིར་



དོན་ལ་ཀུན་ཏུ་བཟང་པོ་འཇིག་རྟེན་དུ་བྱོན་ནས་ཆོས་ཀྱི་འཁོར་ལོ་
བསྐོར་བ་ཡིན་པས་དེའི་གསུང་རབ་ཚིག་བཞི་པ་ཡན་ཆད་ལའང་གཅེས་སྤྲས་
སུ་བྱ་བ་ཡིན་ནོ།།
དེ་སྐད་དུ་ཐུབ་པའི་དབང་པོས། །
གང་ལ་ཆོས་ནི་རྣམ་ཤེས་པ། །
དེ་ལ་གུས་པས་ཕྱག་བྱ་སྟེ། ཞེས་སོ།།
འཛམ་གླིང་མཛེས་པའི་རྒྱན་དྲུག་མཆོག་གཉིས་དང་། །
ཐུགས་རྗེ་ལུང་རྟོགས་མཉམ་པའི་མཐུ་མངའ་ཡང་། །
ནགས་ཁྲོད་དམ་པར་སྦས་པའི་བརྟུལ་ཞུགས་ཀྱིས། །
འཁོར་འདས་ཆོས་སྐུར་རྫོགས་པ་ཀློང་ཆེན་པ།
དྲི་མེད་འོད་ཟེར་ཞབས་ལ་གསོལ་བ་འདེབས།
ཞེས་བདག་ཅག་ནི་རྣམ་པ་ཀུན་ཏུ་གསོལ་བ་འདེབས་པ་ལགས་སོ།། ཞེས་
གསུངས་སོ།།



་་།
།
ཞུ
)
འ
/7/
གུ་རུ་ཨོ་རྒྱན་རྡོ་རྗེ་འཆང་།



༈ །མཐའ་མར་མཛད་པ་གང་དུ་མཐར་ཕྱིན་པ་བུམ་ཐང་
གཏེར་ཆེན་པདྨ་གླིང་པའི་ལོ་རྒྱུས།



<
གཏེར་སྟོན་རྒྱལ་པོ་བཞི་པ་པདྨ་གླིང་པ།
ཉིན།



༄༅། །གསུམ་པ་མཛད་པ་གང་དུ་མཐར་ཕྱིན་པའི་སྐོར་ནི། ཐར་
པ་གླིང་གི་ཤར་ཕྱོགས་སྡོད་མ་སྡེང་ཞེས་པར། ཡབ་པདྨ་སྐྱབས་དང་ཡུམ་ལྷ་
སྐྱིད་བཟང་མོ་ཞེས་པའི་སྲས་སུ་ཐོད་དཀར་བྱ་བར་འཁྲུངས། དགུང་ལོ་
བདུན་པའི་ཚེ་མི་ཚང་ཞིག་གི་སྲན་ཞིང་ནས་གང་བུ་འཐུ་བར་བྱོན་པས། དབུ་
ལ་རྡོ་ཕོག་སྟེ་གཤེགས། དེ་ནས་མི་ལོ་ཉི་ཤུ་རྩ་ལྔའི་བར་དུ་རྔ་ཡབ་དཔལ་
རིར་གུ་རུའི་དྲུང་དུ་བཞུགས་མཐར། བུ་ཁྱོད་ད་ནི་འདིར་མ་འདུག་པར་འཛམ་
གླིང་དུ་ཉིང་མཚམས་སྦྱོར་བ་བླངས་ནས་ངའི་ཟབ་གཏེར་རྣམས་ལ་ལོངས་
སྤྱད་དེ་འགྲོ་དོན་རྒྱ་ཆེན་པོ་གྱིས་ཤིག་གསུངས་པ་ལྟར་བསམ་བཞིན་སྤྲུལ་
པའི་སྒྱུ་འཕྲུལ་དུ་བསྟན་པ། །
གཏེར་ཆེན་ཆོས་ཀྱི་རྒྱལ་པོ་རིག་འཛིན་པདྨ་གླིང་པ་ནི། རང་གཏེར་
གསང་ལུང་སོགས་གཏེར་ཁ་ཚད་ལྡན་མང་པོ་ནས་ལུང་གིས་ཟིན་པ་ལྟར།
མོན་བུམ་ཐང་གི་ཆོས་འཁོར་བྱ་བའི་དབུས། ཆལ་བ་རི་བྲང་ཞེས་པར་འོད་
གསལ་སྨྱོས་ཀྱི་ནང་རུས་ལས་ཡབ་སྨྱོས་སྟོན་དོན་གྲུབ་བཟང་པོ་དང་། ཡུམ་
འབྲོག་མོ་པདྨ་སྒྲོལ་ཞེས་བྱ་བའི་སྲས་སུ་ལྕགས་རྟ་དཔྱིད་ར་སྟག་ཟླའི་ཚེས་
བཅོ་ལྔ་རྒྱུ་སྐར་རྒྱལ་གྱི་ཉིན་མོར་སྐུ་བལྟམས་པ་དང་དུས་མཉམ་དུ་ཉི་མ་
གསུམ་ཤར་བ་དང་། མེ་ཏོག་གི་ཆར་དང་འཇའ་འོད་འཁྲིགས་པ་དང་།
བལྟམས་ནས་ཀྱང་རིང་པོའི་བར་ཡུམ་སྲས་གཉིས་ཀར་ཉིན་མཚན་ཀུན་ཏུ་
འཇའ་འོད་ཀྱིས་བསྐོར་བ། དཔའ་བོ་མཁའ་འགྲོ་མང་པོས་ཁྲུས་ཆབ་དབུལ་
ཞིང་། གླུ་གར་རྩེད་གྲོགས་བྱེད་པ་སོགས་ངོ་མཚར་གྱི་ལྟས་བསམ་གྱིས་མི་



ཁྱབ་པ་མངོན་དུ་གྱུར། མཚན་དཔལ་འབྱོར་དུ་གསོལ། ཆུང་ངུ་ནས་མེས་པོ་
མགར་བ་ཡོན་ཏན་བྱང་ཆུབ་དང་། ཨ་ཎི་དོན་གྲུབ་བཟང་མོས་སྐུ་བསྐྱེད་
བསྲིངས་ཤིང་མ་ཎི་དགོན་པར་བཞུགས། །
རྡོར་གླིང་ཐུགས་སྲས་ཆོས་དབྱིངས་པས། མགར་བ་ཁྱོད་ཀྱི་བུ་འདི་
བསྟན་འགྲོ་ལ་ཕན་ཐོགས་པར་འགྱུར་ཞེས་གསུངས། གཞོན་ནུའི་རོལ་རྩེད་
ཀྱང་ཁྲི་ཁར་བཞུགས་ནས་དབང་ཁྲིད་གནང་ཚུལ་། མགུར་དབྱངས་གར་
འཆམས། དགེ་འདུན་བསྡུ་བ། ཏིང་ངེ་འཛིན་ལ་མཉམ་པར་འཇོག་པ་སོགས་
བྱིས་པ་ཕལ་གྱི་སྤྱོད་ཡུལ་ལས་འདས་ཤིང་། དེ་དག་གི་ཚེ་སྲ་བརྟན་གྱི་རྡོ་བ་
ལ་ཕྱག་ཞབས་ཀྱིས་འདམ་ལྟར་བརྫིས་པའི་རྗེས་མང་པོ་ད་ལྟ་ཀུན་གྱི་མཐུན་
སྣང་དུ་གྲུབ་པ་དང་། ཡབ་ཡུམ་སོགས་སུས་ཞུས་ཀྱི་ངག་ལ་མི་གསན་ཅིང་།
གང་ཤར་གྱི་སྣང་བ་ཐད་ཀར་གཏོང་བའི་བརྟུལ་ཞུགས་མཛད་པས། མི་
རྣམས་ཀུན་གྱིས་རྫུན་རྐྱལ་དོན་གྲུབ་རྒྱལ་པོར་གྲགས། །
དགུང་ལོ་དགུ་པ་ནས་ལྕགས་ཤིང་རྡོ་གོས་ལ་སོགས་པའི་བཟོ་རིགས་
དང༌
། བྲིས་ཀློག་སོགས་རྩོལ་མེད་ཤུགས་འབྱུང་དུ་མཁྱེན། རི་མོ་ཅན་དུ་
བླ་མ་མཆོག་ལྡན་པའི་ཁྱིམ་ཐབས་སུ་བསུས་པས་རེ་ཞིག་དེར་བཞུགས་ཀྱང་།
མེས་པོ་གཤེགས་པའི་ཞལ་ཆེམས་བཞིན་སླར་མ་ཎི་དགོན་པར་བཞུགས།
པོ་དེ་དུས་མནལ་ལམ་ན་དུར་ཁྲོད་ན་མཁའ་འགྲོ་དཔའ་བོ་མང་པོ་དང་
བཅས་བརྟུལ་ཞུགས་སྐྱོང་བ། རི་རབ་ཀྱི་རྩེར་བྱོན་ནས་སྣོད་བཅུད་ས་ལེར་
གཟིགས་པ། ཉི་ཟླ་ཕྲག་ཏུ་ལྷུང་བ་སྐུ་ཕྲག་ཏུ་བཅུག་པ་སོགས་གཟིགས་སྣང་



ངོ་མཚར་བ་དུ་མ་དང་། ཁྱད་པར་མེ་སྤྲེལ་སྟོན་རའི་ཚེས་བཅུའི་ཉིན་ཐུགས་
སྐྱོ་ཆད་དེ་བའི་ངང་དགོན་སྡོད་ནས་ཡར་གཅིག་པུར་ཤ་མོ་འཚོལ་དུ་བྱོན་པས་
ཅུང་ཟད་ལས་མ་རྙེད་པས་སླར་ལོག་དགོན་པའི་བདུན་མཆོད་ཁང་གི་རྩ་བར་
གཟིམ་བཞུགས་པས། ལོངས་དང་བྱ་བ་ཞིག་བྱུང་ནས་གཟིགས་པས། བཙུན་
པ་གོས་སེར་ཧྲུལ་པོ་གྱོན་པ་ཞིག་སྐུ་འཁྲིས་ན་འདུག་པར་དྲི་བཤད་མང་དུ་
མཛད་པའི་མཐར། ཤོག་དྲིལ་གཅིག་གཏད་ནས་འདི་ལ་ལེགས་པར་ལྟོས།
ང་ལ་དྲོ་ཞིག་བྱོན་ཟེར་བར། ནང་དུ་དྲོའི་སྟ་གོན་མཛད་ནས་སླར་འབོད་པར་
བྱོན་པས། གར་སོང་ཆ་མེད་དུ་མ་རྙེད། ཤོག་སྒྲིལ་ལ་གཟིགས་པས། ཟླ་
བ་འདིའི་ཉའི་ནུབ་མོ་ཁྱོད་རང་གི་ལུང་པའི་མདའ་ན་སྣ་རིང་བྲག་བྱ་བ་ཡོད།
དེ་ན་ཁྱོད་རང་གི་ནོར་སྐལ་ཡོད་པས་གྲོགས་ལྔ་ཁྲིད་ལ་ལེན་དུ་སོང་ཞིག་བྱ་བ་
འདུག་པས། །
༡ ནངས་པར་ཡུལ་དུ་བྱོན། ཡབ་ཡུམ་གཉིས་དང་ཨ་ཎི་བདེ་གཤེགས་
ལ་རྒྱུ་མཚན་གསུངས་ཤིང་ཤོག་སྒྲིལ་བསྟན་པས། ཡབ་ཀྱིས་རྫུན་ཡིན་ཟེར་།
ཨ་ཎིས་དེ་འདྲ་སྔར་རསྐྱ་གླིང་པ་ལའང་བྱུང་བས་ཅི་ཡིན་མི་ཤེས་ཟེར། ཁོང་
རྣམས་ཡིད་མ་ཆེས་པར། །
ཟླ་བ་ཉའི་ནུབ་མོ་གྲོགས་ལྔས་དབང་མེད་དུ་འཁྲིད་པས་འབྱོན་མ་
བཞེད་པར། སྟངས་སི་སྦི་ནས་འབྲི་བརྐུས་ནས་ཡོང་རྒྱའི་གདོང་བསུ་འགྲོ་
ཚུལ་གྱི་དབུ་བསྐོར་དང་བཅས་ཆལ་གྱི་མདའ་སྟངས་ཆུ་རྒྱ་མདད་འཁྱིལ་བའི་
ས། སེང་གེ་སྣ་རིང་བྲག་གམ་མེ་འབར་མཚོའི་ཉེ་ལོགས་སུ་ཕེབས་མ་ཐག་
92



ཐུགས་ཉམས་གཏད་མེད་དུ་ཁུར་བས་ན་བཟའ་རྣམས་བསྒྱུར། མཚོ་ནང་དུ་
མཆོང་བས་དཔལ་གྱི་ཕུག་རིང་ཞེས་པར་སྟོན་པའི་སྐུ་མི་ཚད་ཙམ་བཞུགས་
པའི་གཡོན་ལོགས་སུ་བསེ་སྒམ་མང་པོ་བསྒྲིགས་པ་ནས་ཀུན་ཏུ་བཟང་མོ་ཀློང་
གསལ་གསང་བ་སྙིང་བཅུད་ཀྱི་གཏེར་སྒྲོམ་བུད་མེད་མི་གཅིག་པ་གོས་སྨུག་
གྱོན་པ་ཞིག་གིས་ཕྱག་ཏུ་གཏད། ཕྱིར་བྲག་སྟེང་དུ་རྒྱངས་ཀྱིས་ཕེབས་ནས་
གྲོགས་རྣམས་དང་བཅས་ནམ་ཕྱེད་ལ་ཡུལ་དུ་བྱོན། །
བ་ཡབ་ཡུམ་སོགས་ལ་བྱིན་རླབས་མཛད། མ་ཎི་དགོན་དུ་ཤོག་སེར་
རྣམས་བུ་དཔེར་ཕབ་དུས་སྣག་ཚ་ཟད་དུ་ཉེ་བར། མཁའ་འགྲོས་སྣག་བུམ་རང་
ཁེངས་སུ་ཕུལ་བ་དང་། ཡིག་མཁན་ལུང་བསྟན་པ་སོགས་བྱུང་བ། དང་ཁ་
སྦིར་སྐལ་ལྡན་རྣམས་ལ་ཟབ་ཆོས་ཀྱི་དབང་ཁྲིད་སྒོ་འཕར་དང་པོར་དབྱེ་བ་ན།
མེ་ཏོག་གི་ཆར་དང་འཇའ་གུར་འཁྱིལ་བ་སོགས་ཕུན་སུམ་ཚོགས་པའི་དགེ་
མཚན་དུ་མ་དང་། ནུབ་རེ་བཞིན་ཨོ་རྒྱན་ཆེན་པོ་དང་། མཚོ་རྒྱལ་གཉིས་ཀྱིས་
དབང་གི་བསྐུར་ལུགས། ཁྲིད་ཀྱི་བཤད་ཚུལ། གར་གྱི་སྟངས་སྟབས།
འཕྲིན་གཞུང་གི་དབྱངས་རྟ་སོགས་ནངས་པར་འདི་དང་འདི་འདྲ་གྱིས་ཞེས་
སྩོལ་བ་བཞིན་ཐུགས་ཉམས་སུ་བསྟར། གང་
ཚེས་བཅོ་ལྔ་ཞིག་ལ་མཆོད་རྟེན་གྱི་བང་རིམ་ཁར་མནལ་དུ་སོང་བར།
རིག་འཛིན་རོཏན་གླིང་པ་བྱོན་ནས་ཁོང་གི་སྐྱེ་བ་གསུམ་གྱི་བླ་མ་ཡིན་ཚུལ་
དང་། ང་རྔ་ཡབ་གླིང་ལ་འགྲོ་བ་ཡིན་པས་ཁྱེད་ཀྱིས་སེམས་ཅན་གྱི་དོན་མཛད་
དགོས་སོགས་གསུངས་ནས་འཇའ་ལྟར་ཡལ་བ། ཕྱིས་དེའི་ཉིན་མོ་སྐུ་
93



གཤེགས་ཟེར་བ་གསན། །
ལོ་དེའི་ཁྲུམས་ཟླའི་ཉེར་བཞི་ལ་མེ་འབར་མཚོ་འགྲམ་ཁྲོམ་ཤིན་ཏུ་ཆེ་
བའི་དབུས་སུ། མར་མེ་ཕྱག་ཏུ་བསྣམས་ཏེ། ང་བདུད་སྤྲུལ་ཡིན་ན་ཆུ་འདི་
ལ་ཤི་ཞིག ཨོ་རྒྱན་གྱི་ཐུགས་སྲས་ཡིན་ན་དགོས་པའི་ནོར་དང་འཕྲད་ཅིག་
མར་མེ་ཡང་མ་ཤི་ཞིག་གསུངས་ནས་མཆོངས་པས། ཁྲོམ་པ་རྣམས་ཀུན་རྟོག་
སྣ་ཚོགས་པའི་ཀུ་ཅོ་དིར་གྱིས་བྱུང་། དེ་མ་ཐག་སྟོན་པའི་སྐུ་དང་ཐོད་པ་ཁ་
སྦྱར་དམ་རྫས་ཀྱིས་བཀང་བ་མཆན་འོག་ཏུ་བཅུག མར་མེ་ཡང་མ་ཤི་བར་སྐུ་
ལུས་ཆུའི་ཟིལ་པ་ཁྲོམ་མེར་བྱོན། ལོག་ལྟའི་སྐྱེ་བོ་རྣམས་ཡིད་ཆེས་དད་པའི་
གནས་ཀྱིས་བྱང་གྲོལ་གྱི་ས་ལ་བཀོད། མི་རིང་བར་ཆལ་བཙན་སུ་རི་ཞེས་
པར་པདྨ་གླིང་གི་གཟིམ་ཁང་བཏབ་ཅིང་དེར་བཞུགས།
བྱ་ལོ་དཔྱིད་རའི་ཉ་ལ་དཔོན་སློབ་བཞིས་བུམ་ཐང་སྟང་གི་བྲག་རི་མོ་
ཅན་གྱི་ཟངས་ཕུག་རྡོ་རྗེའི་ར་བ་ནས་ཐུགས་རྗེ་ཆེན་པོ་མུན་སེལ་སྒྲོན་མེའི་བསེ་
སྒྲོམ་གདན་དྲངས། །
རྒྱལ་ཟླའི་ཚེས་བཅུ་ལ་བུམ་ཐང་སྨད་ཀྱི་ཆུ་གཉིས་མདུད་པའི་ས་བྲག་
སེངྒེ་འདྲ་བ་ནས་ཁྲོམ་བརྒྱ་ལྷག་པའི་དབུས་སུ་ཤོག་སེར་གྱི་སྒྲོམ་བུ་དང་པདྨ་
གུ་རུའི་སྐུ་འདྲ་བཞེས། རྡོ་ཆར་བབས་པ་སོགས་འཚུབ་ལྷོངས་ཤིན་ཏུ་ཆེ་
ཞིང་ནམ་མཁའ་འཇས་ཁེངས་པ་བྱུང་། །
དགུན་སྟོད་ཀུ་རེ་ལུང་དུ་ཡོན་བདག་ཞིག་གིས་ཟངས་མོ་ཆེ་ཆང་གིས་
བཀང་བ་ལྷག་མེད་དུ་གསོལ་བས་སྣང་སྲིད་དག་མཉམ་ཆེན་པོར་རྟོགས་པའི་
བ་འོ་མ་94 ན་ ་ ག ལ་ལ་



རྫུ་འཕྲུལ་བསྟན། བྲག་རི་མོ་ཅན་ནས་བདུད་རྩིའི་བུམ་པ་དང་། དགོངས་
པ་བླ་མེད་ཀྱི་ཤོག་སེར་གདན་དྲངས། ཨི་བྱ་གྲོང་དུ་སྣང་བ་བདེན་མེད་དུ་
རྟོགས་པའི་བརྡར་ཕྱག་རྗེས་བཞག སྤྲེལ་ཟླའི་ཚེས་ལྔ་ལ་བུམ་ཐང་སྨད་ཀྱི་ཆུ་
གསུམ་མདུད། ལུང་གསུམ་མདའ། སེང་གེ་གནམ་རྫོང་བྲག་ནས་རྟ་མགྲིན་
དཔའ་བོ་གཅིག་པའི་སྐུ་དང་། བྲམ་ཟེའི་ཤ་རིལ་ལྔ་བརྒྱ་བཞེས། དགོན་པའི་
ཕུ་གསེར་གཞོང་དུ་སྨྱུག་ཁྱིམ་ཕུབ་ནས་ཟླ་བ་གསུམ་ཐུགས་དམ་ལ་བཞུགས་
རིང་འཛམ་གླིང་ཐམས་ཅད་ལག་མཐིལ་དུ་སྐྱུ་རུ་ར་བཞག་པ་བཞིན་གཟིགས།
པདྨ་གླིང་དུ་ཀློང་གསལ་གྱི་ཟབ་ཁྲིད་ཟླ་བ་གཅིག་གནང་། སྨིན་ཟླའི་གནམ་
སྟོང་ལ་སྐུ་རྗེས་ཐོད་པ་དགུ་བརྩེགས་འདྲ་བའི་བྲག་ནས་ཚེ་སྒྲུབ་ནོར་བུ་ལམ་
ཁྱེར་གྱི་སྐོར་སྤྱན་དྲངས། མཐའ་ཡུལ་བུ་ལེར་ཨོ་རྒྱན་ཆེན་པོ་དགེ་བཤེས་ཀྱི་
ཆ་ལུགས་སུ་བྱོན་ནས་བར་དོའི་ངོ་སྤྲོད་དང་བསླབ་བྱ་མང་པོ་མཛད། །
ཁྱི་ལོ་ས་ཟླའི་ནང་ཀུ་རེ་སྟོད་རྒྱ་གར་ཁམ་ཕུག་གི་ཕ་ཝང་གླང་ཆེན་
གྱི་གློ་བ་ལྟ་བུའི་ནང་ནས་ལི་དམར་གི་སྟོན་པའི་སྐུ་གཅིག་བཞེས། ཕུག་པའི་
ཐོད་མདུང་གིས་མི་སླེབ་པའི་སར་རྫུ་འཕྲུལ་གྱིས་ཞབས་རྗེས་བཞག
ཁྱི་ཟླའི་ཚེས་བཅུར་བུམ་ཐང་གི་མདའ་སེང་གེ་ཁྱི་ལྕོག་ནས་དྲག་
དམིར་མེ་རླུང་འཁྱིལ་བའི་དཔེ་སྒྲོམ་གདན་དྲངས། །
ཕག་ལོར་གུ་རུའི་ལུང་བཞིན་ཆོས་འཁོར་གྱི་ཡོན་བདག་རྣམས་ལ་
བསྙེན་བཀུར་སྦྱར་བར་བཀས་བསྐུལ། ཆོས་འཁོར་ལྷ་ཁང་གི་རྟེན་དང་
བརྟེན་པར་བཅས་པ་ཞིག་གསོས་མཛད་པའི་མཐུན་རྐྱེན་དུ་རྣམ་སྣང་གི་སྙན་
ཟུར་ནས་གསེར་ཉུང་ངུ་ཞིག་བཞེས་པ་ཤིན་ཏུ་ཁྱབ་ཆེ་བའི་ངོ་མཚར་བ་བྱུང་།



པདྨ་གླིང་དུ་མཁའ་འགྲོ་རིགས་ལྔས་བསྐུལ་བས། བུམ་ཐང་སྨད་ཀྱི་
སེང་གེ་ཁྱི་ལྕོག་ནས་སྟོན་པའི་སྐུ་ལི་དམར་ལས་གྲུབ་པ་ཁྲུ་གང་པ་དང་། བླ་
མ་དྲག་པོ་དཔའ་བོ་གཅིག་པའི་གཏེར་སྒྲོམ་བཞེས། ཀུ་རེ་ལུང་ཨོན་རྒྱན་
གླིང་དུ་རྟེན་གསུམ་བཞེངས་ཤིང་ཚོགས་གསོག་རྒྱ་ཆེར་སྤེལ། །
འབྲུག་ལོར་ཀུ་རེ་ལུང་གི་བྲག་རི་མོ་ཅན་ནས་རྫུ་འཕྲུལ་གྱིས་བྱ་
འཕུར་བ་ལྟར་གཤེགས་མ་ཎིའི་སྒྲ་ལྡིར་བ་དང་བཅས་ཤེལ་གྱི་བུམ་པ་ཚེ་ཆུས་
གང་བ་སྟེང་ལ་རྨ་བྱ་མཇིང་བསྣོལ་ཡོད་པ་གདན་དྲངས། །
སྤྲེལ་ཟླའི་ཚེས་བཅུར་མཚོ་རྒྱལ་གྱིས་མནལ་ལམ་དུ་བསྐུལ་བ་བཞིན།
བུམ་ཐང་གི་མདའ་ཆ་བྲག་ནས་རྟ་མགྲིན་དཔའ་བོ་གཅིག་པའི་སྐུ་ཁྲུ་གང་པ་
ཞིག་བཏོན་ནས། གསེར་གཞོང་དུ་ཐུགས་དམ་ལ་བཞུགས་པས་སྲིད་བཞིའི་
སྣང་ཚུལ་མ་ལུས་པ་དང་ལྷག་པར་འགྲོ་དྲུག་གི་བསམ་སྤྱོད་ཐམས་ཅད་ཟླ་བ་
གཅིག་གི་བར་མཁྱེན་པ་སོགས་ཐུགས་ལ་སྔར་མེད་ཀྱི་ཉམས་རྟོགས་ཆེན་པོ་
འཁྲུངས། །
དབྱར་བོད་ཕྱོགས་སུ་བྱོན་ནས་ལྷོ་བྲག་ཆུ་ཁྱེར་སྦན་ཚའི་ལྷ་ཁང་གི་
རྣམ་སྣང་སྐྱིལ་ཀྲུང་བསྣོལ་མཚམས་ནས་ཤེལ་གྱི་སཱཙྪ་དཀར་སྔོན་གུ་རུ་ཡབ་
ཡུམ་གྱི་བྱང་སེམས་དཀར་དམར་གྱིས་གང་བ་དང་། མཁའ་རིའི་གངས་མགུལ་
དཀྱིལ་འཁོར་ཐར་ཕ་བོང་རུས་སྦལ་ཁ་སྦུབས་ལྟ་བུ་ནས་པདྨ་སམྦྷའི་སྐུ་བརྙན་
གདན་དྲངས། །



སླར་བུམ་ཐང་དུ་བྱོན་ནས་ཌཱ་ཀིའི་ལུང་དང་རྡོར་ལེགས་ཀྱིས་བསྐུལ་
བས། རྩི་ལུང་ལྷ་ཁང་གི་རྒྱབ་ལྷ་བྲག་ནས་བཀའ་བརྒྱད་ཡང་གསང་ཐུགས་
ཀྱི་མེ་ལོང་གི་དཔེ་སྒྲོམ་སྤྱན་དྲངས། །
ལྕགས་གླང་དགུང་ལོ་སོ་གཉིས་པའི་སྦྲུལ་ཟླའི་ཉ་ལ། པདྨ་གླིང་གི་
རབ་གསལ་ནུབ་ཕྱོགས་ན་གཟིམ་པའི་ཐོ་རངས་ཀྱི་དག་སྣང་དུ། བུ་མོ་གསུམ་
གྱིས་རྟ་དཀར་པོ་ཞིག་ཁྲིད་ནས་གདན་དྲངས། རྔ་ཡབ་གླིང་ཕྲན་ཟངས་མདོག་
དཔལ་རིའི་ཕོ་བྲང་དུ་བྱོན། ངོ་མཚར་གྱི་བཀོད་པ་དུ་མས་ཁྱད་པར་དུ་
འཕགས་པའི་གཞལ་ཡས་ཁང་གི་དབུས་སུ་རིན་པོ་ཆེའི་ཁྲི་ལ་དཔལ་ཨོ་རྒྱན་
རྡོ་རྗེ་འཆང་མ་ཧཱ་རཀཱའི་རྣམ་རོལ་དུ་བཞུགས་པའི་གཡས་གཡོན་དུ་རྒྱ་བོད་ཀྱི་
རིག་འཛིན་གྲུབ་ཐོབ་མང་པོ་གྲལ་རིམ་དུ་བསྟར་བ་ལ་དཔའ་བོ་དང་མཁའ་འགྲོ་
བསམ་གྱིས་མི་ཁྱབ་པས་མཆོད་སྤྲིན་སྤྲོ་བ་དང་མཇལ་ཞིང་མོས་གུས་དྲག་
པོས་ཕྱག་འཚལ་བ་དང་གསོལ་འདེབས་མཛད་པས། ཤིན་ཏུ་དགྱེས་ཉམས་
ཀྱིས་དྲིས་ལན་མང་པོ་གསུངས། ཕྱི་རོལ་དུ་སྐྱོ་སངས་ལ་གཤེགས་པར་
ཡུལ་བཀོད་དང་གནས་ཚུལ་ངོ་མཚར་བ་མཐའ་དག་གཟིགས། །
ལྷག་པར་རིན་ཆེན་ལྔ་ལས་གྲུབ་པའི་གཟིམ་ཁང་དུ། མཚོ་རྒྱལ་དང་
མུ་ཏིག་བཙན་པོས་མཆོད་གཡོག་མཛད་ནས། བླ་མ་ཡང་གསང་བཀའ་
འདུས་ཀྱི་དཀྱིལ་འཁོར་ཞལ་ཕྱེས་ཏེ་ཞག་བདུན་དུ་སྒྲུབ་པ་བཟུང་ནས། ཕྱི་རྫས་
ལ་བརྟེན་ནས་བུམ་དབང་། ནང་བདུད་རྩིར་བརྟེན་ནས་གསང་དབང་། གསང་
བ་ཐབས་ཤེས་ལ་བརྟེན་ནས་ཤེར་དབང་། ཡང་གསང་ངོ་སྤྲོད་ལ་བརྟེན་
97



ནས་ཚིག་དབང་། རྡོ་རྗེ་སློབ་དཔོན་བཀའ་རབ་འབྱམས་ཀྱི་དབང་། ཆོས་
སྐྱོང་རྣམས་སོ་སོའི་རང་གཟུགས་བསྟན་པར་བཀའ་བསྒོ་ཐ་ཚིག་གཉན་པོས་
གཏད་པ་སོགས་དབང་བཞི་མཐའ་རྟེན་དང་བཅས་ཡོངས་སུ་རྫོགས་པར་
བསྐུར་ཞིང་གསང་མཚན་ཀྱང་ཨོ་རྒྱན་པདྨ་གླིང་པར་གསོལ། ཟབ་ཆོས་དང་
ལུང་བསྟན་བསླབ་བྱ་མང་པོ་ཞལ་གདམས་སུ་སྩལ་ནས་བུ་མོ་གསུམ་དང་
བཅས་རང་ཡུལ་དུ་ཕེབས་པ་ན་མནལ་སད། །
པ་སྦྲུལ་ཟླར་གཏེར་སྲུང་གིས་བསྐུལ་བ་བཞིན་ཐར་པ་གླིང་གི་བྱང་ཤར་
སེང་གེ་བྲག་གི་ལྷོ་ལྡེབས་སླ་ང་ཁ་སྦུབས་འདྲ་བ་ནས་མ་དྲོས་བྱེ་མ་ལས་གྲུབ་
པའི་བླ་མ་དྲག་པོ་དཔའ་བོ་གཅིག་པའི་སྐུ་དང་། སྒྲུབ་སྐོར་གདན་དྲངས།
སྟག་ལོར་གཏེར་བདག་ཤེལ་གིང་དཀར་པོས་ལན་གཉིས་བསྐུལ་བ་
བཞིན་སྐུ་རྗེས་རྡོ་རྗེའི་གུར་ཕུབ་ཀྱི་གཡོན་ཟུར་བྲག་སླ་ང་ཁ་སྦུབས་འདྲ་བའི་
འོག་ནས་གུར་དྲག་དམར་ཆེན་མེ་ལྕེའི་འཕྲེང་བ་དང་། ནོར་རྒྱམ་གྱི་ཁ་བྱང་
གདན་དྲངས། མཆོད་ཁང་བཀྲ་ཤིས་སྒོ་མང་གི་བར་ཁང་དུ་སྐལ་ལྡན་མང་
པོར་གསང་བ་བླ་མེད་ཀྱི་དབང་ཁྲིད། བསྐྱེད་རྫོགས་ཀྱི་གསོལ་འདེབས།
སྒྲུབ་འཕྲིན་གྱི་ཕྱག་བཞེས་སོགས་གནང་ནས་ཐོས་སྒོམ་ཉམས་ལེན་ལ་བྱང་
ཆུབ་པར་མཛད། །
༡༩ ཀུན་བཟང་གླིང་དུ་ཟླ་བ་གཅིག་གུ་རུའི་གསང་སྒྲུབ་ལ་བཞུགས་
སྐབས་འཇའ་གུར་འཁྱིལ་བའི་ནང་ཐོད་འཕྲེང་རིགས་ལྔ་བཀྲ་ལམ་མེར་
གཟིགས། མ་ཎི་དགོན་དུ་སྨན་སྣར་བྱེད་ཀྱི་རྡོ་བྱ་མོ་ལ་འཕངས་པས་ཕྱག་རྗེས་
ཤིན་ཏུ་གསལ་བ་བྱུང་། །



ལུག་ཟླའི་ཚེས་བཅུ་ལ་སྐུ་རྗེས་བྲག་ནས་ཁ་བྱང་ལྡེ་མིག་བྱུང་བ་དང་
ཌཱ་ཀིས་བསྐུལ་བས། ས་ཡོས་སྟོན་རའི་ཚེས་བཅུ་ལ་ལྷོ་བྲག་སྨན་མདོའི་བྲག་
སྐྱེད་བུ་གསུམ་འཛུགས་འདྲ་བའི་བྱང་ཤར་སེང་གདོང་ཅན་ནས། དང་སྤྲོ་
གླེ་ཆུང་གི་སྐྱ་སེར་མང་པོ་འདུས་པའི་ཁྲོམ་དབུས་སུ། ཐུགས་སྒྲུབ་ནོར་བུ་རྒྱ་
མཚོའི་དཔེ་སྒྲོམ། སྐྱེ་བདུན་ཤ་རིལ་བརྒྱ། རྟ་ཕག་གི་སྐུ་གཉིས། པདྨ་གུ་རུའི་
སྐུ་གཉིས། མཚོ་རྒྱལ་གྱི་སྐུ་གཅིག །ཕག་མོའི་སྐུ་རྨ་བྱའི་སྒོ་ངའི་སྐྱོགས་
ནང་ན་ཡོད་པ་བཅས་གདན་དྲངས་ཤིང་། དེར་ཚོགས་ཀུན་ལ་བྱིན་རླབས་
མཛད་ནས་རྣམ་བྱང་གི་སར་བཀོད། །
ནང་སོ་དགོས་དགོས་རྒྱལ་བས་གསོལ་བཏབ་ཀྱི་ངོར། བྲག་མོ་
འཕྲང་གི་བྲག་པོ་ཆེ་ནས་ཐག་འདོམ་བཅུ་གསུམ་གཞལ་བའི་སར་གཏེར་
མཚན་རྡོ་ཆོལ་བཀོག་པའི་ནང་ནས་རྟ་མགྲིན་ལྕགས་རལ་ཅན་གྱི་སྒྲུབ་སྐོར་
ཁྲོམ་གཏེར་དུ་བཞེས་པས་གུས་པ་མི་ཕྱེད་པས་བཏུད་ཅིང་ལྷ་ལུང་དུ་གདན་
དྲངས། བདོག་རྒྱུས་མཆོད་པར་སྨིན་གྲོལ་གྱི་གདམས་པས་རྗེས་སུ་བཟུང་།
སླར་སྨན་མདོའི་སེང་གདོང་གི་རྣ་བ་གཡས་གཡོན་ནས། ཕུར་པ་དང༌། རྟ་
མགྲིན་གྱི་ཆོས་སྐོར་བཞེས། སྨན་ཐང་ན་བཞུགས་དུས་གུ་རུའི་བཀས་བསྐུལ་
ནས་བྲག་དམར་མདོ་ནས་ཕྱག་རྡོར་གཏུམ་པོའི་སྐོར་ཁྲོམ་གཏེར་དུ་བཞེས་པས་
ཐོག་སེར་དང་རླུང་འཚུབས་ཆེན་པོ་བྱུང་ཡང་གཡའ་བདུད་ནག་པོར་བཀའ་
བསྒོ་དམ་བརྡར་མཛད་པས་མོད་ལ་ཞིའོ།།
༠༠



༢ བ་ དགེ་བསྙེན་མཁའ་རིས་བསྐུལ་ནས་སེང་གདོང་གི་སྣ་བུག་ནས་
མཁའ་འགྲོ་ཉེ་ལམ་རྒྱ་མཚོ་དང་། མིག་ནས་ཆོས་སྐྱོང་གི་སྐོར་རྒྱུད་སྒྲུབ་
ཐབས་དང་བཅས་པ་བཞེས། སྨན་ཐང་རྫ་ལུང་དགོན་པའི་ཐོད་ཀྱི་བྲག་
གཏེར་མཚན་ཡོད་པ་ནས་ལ་བསེའི་གའུ་གཅིག་བཞེས་ཀྱང་ལུང་བསྟན་མེད་
པས་གཏེར་སྡུར་ཤིན་ཏུ་ཆེ། །
པ་སྟག་ཟླའི་ཚེས་བཅུ་ལ་སྔགས་སྲུང་མས་ལན་གཉིས་སུ་བསྐུལ་བས་
ཐར་པ་གླིང་གི་གཟིམ་ཁང་ཞིག་པའི་དཀར་ཁུང་གི་ཐད་ནས་སྐུ་ཚེ་སྔ་མར་
སྦས་པའི་པུསྟི་བཞི་གོས་དར་གྱིས་འདྲིལ་བ་རྙེད་ཀྱང་ཕལ་ཆེར་ཕྱག་གིས་རེག་
པ་དང་དངོས་མེད་དུ་ཡལ། དགོངས་པ་ཀུན་འདུས་ཀྱི་དཔེ་ཚན་རྣམས་མ་
ཉམས་པར་ཕེབས།
།
གཞོང་དུ་བླ་མ་སྐྱབས་བྱ་བའི་ཡོན་བདག་ལ་ཚེ་དབང་མཛད་པས།
མཆོད་ཤོམ་སྒྲིག་སྐབས་བུམ་ནང་དུ་འཐོར་ནས་ལྷུང་བ་སྐྱབས་སེམས་གྲུབ་པ་
དང་ལྷན་ཅིག ལྗང་པ་སོར་བཞི་འཁྲུངས། བསྐྱེད་རིམ་ཚར་བ་དང་སྙེ་མ་
ཐོན། སྤྱན་འདྲེན་བཞུགས་གསོལ་ཟིན་པ་དང་སྲུས། ཚེ་འགུགས་གྲུབ་པ་དང་
ནས་སུ་སྨིན་པས་མཆོད་ཡོན་ཐམས་ཅད་ཀྱིས་བཞེས་ཐུབ་པ་བྱུང་། །
ཀུ་རི་ལུང་སྟེ་གངས་སུ་ལྷ་འདྲེའི་འཚུབས་ལྷོངས་སྣ་ཚོགས་བྱུང་བ་
ཉམ་ང་མེད་པའི་དཔའ་གདིངས་ཆེན་པོས་ཟིལ་གྱིས་མནན། ལ་འོག་ཡུལ་
གསུམ་དུ་ཕེབས་ཤིང་དོམ་ཚང་རོང་ནས་གུ་རུའི་ཞབས་རྗེས་གདན་དྲངས།
100



ཌཱ་ཀིའི་ལུང་དང་ཁ་བྱང་གི་དོན་བཞིན་ཕག་ཟླའི་ཚེས་བརྒྱད་ལ་
བསམ་ཡས་མཆིམས་ཕུའི་མཆོད་རྟེན་གསུམ་གྱི་དབུས་མའི་རྡོ་ཆོལ་བཀོག་པའི་
ནང་ནས། འགའ་དཀར་ལ་དྲིལ་བའི་ལ་བསེའི་གའུ་ཁ་སྦྱོར་རྒྱས་སྤྲས་པ་
གསང་གཏེར་དུ་གདན་དྲངས། གཏེར་སྡུར་ཤིན་ཏུ་ཆེ། །
མ་ཎི་དགོན་དུ་ཕེབས་ནས་ཞལ་ཕྱེ་བས། ཀུན་བཟང་དགོངས་འདུས་
ཀྱི་ཤོག་དྲིལ་ཉི་ཤུ་རྩ་ལྔ་། བྲམ་ཟེ་པདྨ་དཀར་པོ་དང༌། ལྷ་ལྕམ་པདྨ་གསལ་
གྱི་དབུ་ཐོད་སྨུག་མཁྲེགས་པ་ལེ་གཉིས་ཁ་སྦྱར་གྱི་ནང་ནས། ལྷ་ལྕམ་གྱི་བླ་
གཡུ་གུང་རི་ཁ་དམར། གཟི་མཆོང་སྤེལ་མའི་ལན་ཚར། དངུལ་གྱི་མེ་ལོང་
རྒྱང་གསལ། སོ་ཕག་གི་ཚ་ཚ་གཉིས་ནང༌། འཇམ་དཔལ་བཤེས་གཉེན་
གྱི་རིང་བསྲེལ། ཨོ་རྒྱན་གྱི་ཆོས་གོས་གསེར་གྱི་ཧ་རིས་ཅན་གྱི་གོང་བ།
མཚོ་རྒྱལ་གྱི་ཟབ་དོར་སྲུབས་མེད་ཀྱི་དུམ་བུ། གཡུ་གསར་གྱི་སཱཙྪའི་ནང་
ནས་གུ་རུ་ཡབ་ཡུམ་གྱི་བྱང་སེམས་དཀར་དམར། གཞན་ཡང་ཡ་མཚན་ཆེ་
བའི་དམ་རྫས་མང་པོ་བྱོན། སྦས་ཡུལ་མཁན་པ་ལྗོངས་ཀྱི་བཀྲ་ཤིས་སྒང་
སྟོང་གཤོངས་ཕུག་དམར་གྱི་མ་ཚད་ཕ་བོང་ནག་པོ་སྦྲ་ཕུབ་པར་འདྲ་བའི་
ཕུག་པ་རིམ་གསུམ་ཡོད་པའི་སྟེང་མ་ནས་མཁན་ལུང་གནས་ཡིག་སོགས་ཀྱི་
གཏེར་སྒྲོམ་གདན་དྲངས། །
བྱ་ལོར་དགེ་བསྙེན་མཁའ་རིས་འདོན་པར་བསྐུལ་བ་བཞིན། ལ་
ཡག་མོན་མཁར་སྟེང་གི་ཕ་བོང་གཡུ་སྦྲམ་ཅན་གྱི་བྱི་ལ་ཐར་ཙམ་གྱི་བུག་པར་
བྱོན་ནས་ལ་བསེའི་གའུ་ཁ་སྦྱོར་རྒྱ་དྲུག་གིས་སྤྲས་པ་བཞེས།
101



ཁྱི་ལོར་རྟ་ཟླའི་ཚེས་བརྒྱད་ལ་བུམ་ཐང་ཐར་པ་གླིང་གི་ཤར་བྱ་བྲག་
བྱ་བའི་ས་ནས་ཁ་ལྷོ་ནུབ་ཏུ་བསྟན་པའི་བྲག་རྡོ་རྗེའི་རྩེ་མོ་ནས་ཐུགས་ཉམས་
གཏད་མེད་དུ་ཁུར་བས། རྡོ་རྗེ་སེམས་དཔའི་ལི་སྐུ་ཁྲུ་གང་པ་དང༌། སྒྲུབ་
ཐབས། ཡི་གེ་ཨའི་ཟབ་རྒྱ་རྣམས་བཞེས། །
སྟངས་སི་སྦིའི་བླ་མ་འོད་ཟེར་གྱིས་རྫོགས་ཆེན་རྒྱུད་བུ་ཆུང་སྔར་
གཏེར་སྟོན་ཤེས་རབ་མེ་འབར་གྱིས་བཏོན་པའི་བུ་ཡིག་ཕུལ། ཤོག་སེར་
དངོས་རི་མོ་ཅན་གྱི་གཏེར་གནས་སུ་སྐྱེལ་བ་གཟིགས་ཀྱང་རུལ་ནས་འགྲོ་དོན་
ནུས་པ་མ་བྱུང་།
ཁྱི་ཟླའི་ཚེས་བཅུ་ལ་ཨོ་རྒྱན་གྱི་བཀའ་ལུང་བཞིན་བུམ་ཐང་རི་མོ་ཅན་
གྱི་བྲག་སེང་མགོ་ལྟ་བུའི་རྣ་བ་གཡས་པ་ཟངས་ཕུག་རྡོ་རྗེའི་ར་བ་ནས། སྟོན་
པའི་ལི་སྐུ་ཁྲུ་གང་པ་ལ་བསེའི་གའུར་བཞུགས་པ། སྐུ་པང་ན་དཀར་ཆག་
ཤོག་དྲིལ་དང་བཅས་པ་ཁྲོམ་གཏེར་དུ་གདན་དྲངས། །
བསམ་ཡས་སུ་ཁྲི་སྲོང་ལྡེ་བཙན་གྱི་ལུང་བསྟན་བཞིན། མཆིམས་
ཕུའི་སྒྲུབ་ཁང་གི་གཏེར་འདོན་པ་བཤོལ་ནས། བྱང་ཆུབ་ཆེན་པོའི་སྐྱིལ་
ཀྲུང་བསྣོལ་མཚམས་ནས་དྲག་པོ་མཐིང་ཁའི་སྒྲུབ་སྐོར་དང་སྐྱེ་བདུན་རིལ་བུ་
དྲུག་ཅུ་མཆོད་སྨན་སོགས་དང་། བདུད་རྩི་འཁྱིལ་བའི་མཆན་ཁུང་གཡས་
ནས་མན་ངག་གི་ཤོག་དྲིལ་སྤྱན་དྲངས་པར་མཛད། །
སྤྱིར་གསང་བའི་གཏེར་ལུང་ལས་གཏེར་ཁ་བརྒྱ་རྩ་བརྒྱད་ཀྱི་བདག་
པོར་གསུངས་ཀྱང་། རེ་ཞིག་དགོས་དབང་གིས་གཏེར་ཆེན་སུམ་ཅུ་རྩ་
གཉིས་ཙམ་བཞེས་པ་ཕལ་ཆེར་ཁྲོམ་གཏེར་ཁོ་ནར་མཛད། །
102



གཞན་ཡང་མཚལ་མདོ་ཁྲ་རིང་བྲག་དང་། རྩི་ལུང་སྒོ་སྲུང་སྔོན་པོ་ལ་
སོགས་གཏེར་གནས་ངེས་མེད་ནས་ཀྱང་གཏེར་ཕྲན་འགའ་ཞིག་བཞེས་པ་
སོགས་རྣམ་ཐར་རྒྱས་པར་མི་སྣང་ཡང་ཆོས་ཚན་ཐོར་བུ་རྣམས་ཀྱི་གཏེར་བྱང་
ལས་ཤེས་པར་གྱུར་ལ།
སྐབས་དེ་དག་ཏུ་ཐུགས་ཀྱི་རྟོགས་པ་སྣང་བཞི་ཟད་སར་འཁྱོལ་བས་
ཆོས་ཟད་བློ་ཟད་ནམ་མཁའ་ལྟ་བུའི་དགོངས་ཀློང་མངོན་དུ་གྱུར། ཅིར་སྣང་
ཆོས་ཉིད་ཀྱི་རོལ་པར་ལ་བཟླ་ཞིང་འཁོར་འདས་ཀྱི་བླང་དོར་བྲལ། ནམ་
མཁའ་བྱ་ལྟར་ལྡིང་ཞིང་རི་བྲག་ལ་ཟང་ཐལ་དུ་གཤེགས། སྲ་མཁྲེགས་ཀྱི་རྡོ་
ལ་ཕྱག་ཞབས་ཀྱིས་འདམ་ལྟར་བརྫིས་པ་དང༌། །
ཀུ་རེ་སྟོད་ཀུན་བཟང་གླིང་དུ་ཌ་ཀི་བཞིས་དར་གྱི་འདོ་ལི་ལ་བཏེགས་ཏེ་
བྱོན་པས་ཨོ་རྒྱན་རྡོ་རྗེ་འཆང་གི་ཆ་ལུགས་དང་མཇལ་ཞིང་བརྡ་ཆོས་གསུངས་
པ་དང༌། ཡང་དགོངས་འདུས་ཀྱི་གསང་དབང་མཛད་པའི་ནུབ་མཁའ་འགྲོ་
སྡེ་ལྔས་པད་སྡོང་རྩ་གཅིག་རྩེ་གསུམ་ལ་བརྟེན་ནས་སྐུ་གསུམ་བརྡ་ཆོས་
བསྟན་པ།
ལྕགས་རྟ་དགུང་ཀག་གི་ཚེ་མ་ཎི་དགོན་པར་བུ་མོ་བཞིས་ཨོ་རྒྱན་
མཁའ་འགྲོའི་གླིང་དུ་གདན་དྲངས་ནས་མཁའ་འགྲོ་སྡེ་ལྔས་དོན་གྱི་ངོ་སྤྲོད་
དང༌། ཁྱད་པར་ཨོ་རྒྱན་ཆེན་པོས་གདམས་པ་གསུངས་པ། ལྷ་ལུང་ནུབ་
གཡབས་སུ་བཞུགས་ཚེ་མཁའ་རིའི་ཕོ་བྲང་གཟིགས་ཤིང་། །



སླར་སྣེ་སྔོན་དུ་བཞུགས་སྐབས་མཁའ་རིས་གདན་དྲངས་ཏེ། ཕོ་
བྲང་གི་རྩེ་ནས། རྔ་ཡབ་གླིང་། རི་བོ་རྩེ་ལྔ། པོ་ཏ་ལ། ལྕང་ལོ་ཅན། སྡུག་
པོ་བཀོད་པ་རྣམས་གཟིགས། དགེ་བསྙེན་ལྕམ་སྲིང་། གསང་འདུས་ཀྱི་
དབང་ཁྲིད་མཛད་པ་སོགས་དངོས་ཉམས་ཅི་རིགས་པར་སློབ་དཔོན་ཆེན་པོ།
མཚོ་རྒྱལ་སོགས་དང་མང་དུ་མཇལ་ཞིང་བསླབ་བྱ་ལུང་བསྟན་དབུགས་དབྱུང་
ཐོབ་པའི་གཟིགས་སྣང་མཐའ་ཡས་པ་དང་། དབང་ཁྲིད་མཛད་པའི་དུས་གང་
དུའང་། བདུད་རྩི་ཁོལ་ཞིང་། མེ་ཏོག་གི་ཆར་བབས། འཇའ་འོད་འཁྲིགས་
པ་སོགས་ངོ་མཚར་བའི་ལྟས་ལན་རེ་ཙམ་མ་ཡིན་པར་རྒྱུན་ཆགས་པ་དང་།
རྟོགས་པ་ཀློང་བརྡོལ་རྡོ་རྗེའི་མགུར་དབྱངས་བཞེངས་པ་སོགས་ཐོས་གྲོལ་
གསུང་གི་བདུད་རྩིའི་ཆ་ཤས་ཕྲ་མོས་ཀྱང་མོས་ལྡན་མཐའ་དག་གི་ཡིད་དབང་
འཕྲོག ཐོགས་པ་མེད་པའི་མངོན་ཤེས་ཀྱིས་དུས་གསུམ་ལྐོག་གྱུར་ཇི་བཞིན་
པར་སྟོན་པས་ཐེ་ཚོམ་ཅན་རྣམས་ཡིད་ཆེས་ཀྱི་མོས་པ་ཐོབ། སྐལ་མེད་ལོག་
ལྟའི་རིགས་ཀྱང་མ་འོངས་ཕྱི་མའི་གདུལ་བྱར་སྨོན་ལམ་མཛད་ཅིང་འཁོར་
བའི་མཐའ་ཅན་དུ་རྗེས་སུ་བཟུང་བར་མཛད་པ་སོགས། སྐུ་གསུང་ཐུགས་
མཆོག་ཏུ་མི་འགྱུར་བ་བདེ་བ་ཆེན་པོའི་ཡོན་ཏན་མཐའ་དག་བློའི་སྤྱོད་ཡུལ་དུ་
བསམ་པར་མི་ནུས་པ་ཁོ་ན་ཉིད་དོ།།
གུ་རུ་པདྨའི་བཀའ་ལུང་ལས། །
ང་ཡི་ཐུགས་སྲས་པདྨ་གླིང་པ་ལ༔
དད་ཅིང་མོས་པའི་སེམས་ཅན་ཨ་རེ་སྐྱིད
104



ལོག་ལྟ་ཅན་ཡང་འཁོར་བ་མཐའ་ཅན་འགྱུར།
སེམས་ཅན་སེ་ག་ཙམ་ཡང་ལམ་སྣ་ཟིན༔ ཞེས་དང་།
ཉིད་ཀྱི་གསོལ་འདེབས་ཞལ་གསུང་མར། །
གདུལ་བྱའི་དབང་གིས་རྒྱལ་ཁམས་ཀུན་ལ་ཕྱིན། །
དབང་དང་ཆོས་ཀྱི་འབྲེལ་བ་མང་བྱས་ཤིང་། །
ལས་ལྡན་ཕོ་མོ་སྨིན་གྲོལ་ལམ་ལ་འགོད། །
ལོག་ལྟ་ཅན་ཡང་གདལ་བྱར་སྨོན་ལམ་བཏབ། ། ཅེས་གསུངས་
ཤིང༌། བུམ་ཐང་སྡེ་བཞི། ཀུ་རེ་སྟོད་སྨད། དུང་རང་ལེ་ཆུང་། རྒྱ་གར་
ཤར་ཕྱོགས། ལ་འོག་ཡུལ་གསུམ། མེན་ལོ་གཉལ་བྱར་དབུས་སོགས་ཡུལ་
གྲུ་དུ་མ་དང་། ཁྱད་པར་ལྷོ་བྲག་ཏུ་ལན་ཉི་ཤུ་ཙམ་ཕེབས། ༼རྒྱལ་བ་དོན་གྲུབ་
ཀྱི་རྣམ་ཐར་ན་ལན་བཅུ་བཞི་ཕེབས་ཟེར་བའང་སྣང་སྟེ་རྣམ་ཐར་རྒྱས་པ་དང་མི་མཚུངས་
པས་དཔྱད། མཆན༽ བུམ་ཐང་གཏམ་གཞིས་ལྷུན་གྲུབ་ཆོས་གླིང་། ཚལ་པདྨ་
གླིང༌། བདེ་ཆེན་གླིང་། ཀུན་བཟང་བྲག ཀུ་རེ་སྟོད་ཀུན་བཟང་གླིང་།
བམ་རིན་བདེ་སྐྱིད་གླིང་། གཙང་ཆུང་ཨོ་རྒྱན་གླིང༌། ལ་ཡག་སྐྱེ་རེ་ཆུང་
བཀྲ་ཤིས་བསྟན་རྒྱལ་སོགས་གཙུག་ལག་རྟེན་དང་བརྟེན་པར་བཅས་པ་དུ་མ་
བཞེངས་པ་དང་། དཔལ་གྱི་བསམ་ཡས། རྒྱ་མཚོ་ལྷ་ལུང་སོགས་ཞིག་
གསོས་ཀྱི་རབ་གནས་བསྐྱར་ཞིང་། མཐའ་དམག་བཟློག་པའི་རྟེན་འབྲེལ་
སོགས་ལས་བཞིའི་འཕྲིན་ལས་དོན་ལྡན་དུ་གྲུབ་ནས་བསྟན་འགྲོའི་ཕན་བདེ་
སྤེལ།
105



བྱ་པ་ཁྲིད་དཔོན་བཀྲ་ཤིས་དར་རྒྱས། ཀརྨ་པ་ཆོས་གྲགས་རྒྱ་མཚོ།
རྒྱལ་རྩེ་བདག་པོ་རབ་བརྟན་འཕགས། ཡར་འབྲོག་ཁྲིད་དཔོན། རྒྱ་གར་
དོང་གའི་རྒྱལ་པོ་དྷརྨ། ཀ་མ་ཏའི་རྒྱལ་པོ་སོགས་མི་ཆེན་དུ་མ་དང་། །
སྤྲུལ་སྐུ་མཆོག་ལྡན་མགོན་པོ། བྱང་ཆུབ་གླིང་པ། ཟབ་ལུང་སྤྲུལ་
སྐུ། ཆོས་རྒྱལ་དབང་པོ། གླང་ལུང་སྐུ་སྐྱེ། དྲང་བཟོ་བ་ཤཱཀྱ་བཟང་པོ་
སོགས་གཏེར་སྟོན། །
འབྲུག་པ་བྱ་བྲལ་ཀུན་ལེགས། རྒྱ་བ་ནགས་ཀྱི་བླ་མ་རྒྱགྷཾ་ཝ།
གཙང་ལུང་པ། དཀར་ཆེན་ཀུན་གྲགས། ། རྗེ་བཙུན་བདེ་ཆེན་བཟང་མོ་
སོགས་གྲུབ་ཐོབ།
ཁྱད་པར་གུ་རུའི་ལུང་བཞིན་རིགས་གསུམ་སྤྲུལ་པའི་ཐུགས་སྲས།
དཀོན་མཆོག་བཟང་པོ། ཟླ་བ་རྒྱལ་མཚན། གྲགས་པ་རྒྱལ་པོ་གསུམ་དང་།
མཁས་གྲུབ་ཀུན་དབང་། བླ་མ་ཀུན། གསང་བདག་སོགས་གདུང་
སྲས། སྤྲུལ་སྐུ་སྣ་ཚོགས་རང་གྲོལ། མཁན་ཆེན་ཚུལ་ཁྲིམས་དཔལ་འབྱོར།
དབུ་མཛད་གྲུབ་པ་ཀུན་འདུས། ནང་སོ་རྒྱལ་བ་དོན་གྲུབ་སོགས་དཀྱིལ་
འཁོར་འཛིན་པའི་བུ་བདུན། །
1:|: ལས་ལྡན་ཁྲི་དང་སྟོང་རྩ་གཉིས་སོགས། བོད་དང་བོད་ཆེན་པོའི་
ལྗོངས། ལྷོ་མོན། རྒྱ་གར་ཤར་ནུབ་ཀུན་ཏུ་སྐལ་ལྡན་བགྲང་གིས་མི་ལོངས་
པ་མཐའ་དག་ལ། དབང་དང་སྒྲུབ་ཆེན། ཁྲིད་ལུང་མན་ངག་གི་ཆོས་ཆར་
ཕབ་ཅིང་གཞན་ཕན་གྱི་འཕྲིན་ལས་རིས་མེད་དུ་བསྐྱངས་པའི་རྣམ་གྲངས་ནི་
106



རྣམ་ཐར་རྒྱས་པ་ཉིད་དུ་རྟོགས་པར་འོས་ལ། འདིར་ནི་མཛད་པའི་ཆ་ཤས་
ཙམ་སྨོས་པའོ།། །།
དེ་ལྟར་འབྲེལ་ཚད་དོན་ལྡན་དོན་གཉིས་ལྷུན་གྲུབ་ཀྱི་འཕྲིན་ལས་
གཡེལ་བ་མེད་པའི་ངང་ནས་ཞིང་འདིའི་གདུལ་བྱ་རྟག་འཛིན་ཅན་རྣམས་ལ་
སྒྱུ་མའི་རྣམ་ཐར་བསྟན་པའི་ཕྱིར། བུམ་ཐང་ལྷུབ་གྲུབ་ཆོས་གླིང་དུ་ཐུགས་
སྲས་སློབ་འབངས་ཀུན་ལ་ཕྱི་མཐའ་གཟིགས་པའི་ཞལ་གདམས་བསླབ་བྱ་
མང་དུ་མཛད་མཐར། ད་
དགུང་ལོ་དོན་གཉིས་པ་ས་སྦྲུལ་ལོ་ཧོར་ཟླ་དང་པོའི་ཚེས་གསུམ་གྱི་
སྔ་དྲོ་སྐུ་དྲང་པོར་བསྲངས་ཏེ་ཞབས་སྐྱིལ་ཀྲུང་གིས་བཞུགས་ཏེ། ཐུགས་
སྲས་ཟླ་བ་དང་གྲགས་རྒྱལ་གཉིས་ཀྱི་དབུར་ཕྱག་གཉིས་གནང་ཞིང་། ཨ་
ཨ་ཨ། ཞེས་སྐྱེ་མེད་ཀྱི་སྒྲ་དང་བཅས་སྤྲུལ་པའི་སྒྱུ་འཕྲུལ་ནང་དབྱིངས་
གདོད་མའི་ཟད་ས་ཆེན་པོར་གཤེགས་སོ། །
དེ་ཚེ་ཆོས་འཁོར་ལུང་པ་ཐམས་ཅད་དུ་རྒྱ་གླིང་དང་སིལ་སྙན་ལ་
སོགས་པའི་སྒྲ་ཤིན་ཏུ་སྙན་པ་རྒྱུན་ཆགས་པ་དང་། དྲི་བཟང་གི་ངད་པ་ཁོ་
ར་ཁོར་ཡུག་ཏུ་ཁྱབ་ཅིང་། ནམ་མཁར་འཇའ་འོད་སྣ་ལྔའི་གུར་ཕུབ། མེ་ཏོག་
གི་ཆར་བབས་པ་དང་། སྒྲ་འུར་བ་དང་། ས་ཆེན་པོ་འདི་དག་ཡང་ཡང་གཡོ་
བ་སོགས་ཀུན་གྱི་མཐུན་སྣང་དུ་གྲུབ་པར་སྐུ་མ་གཤེགས་པའི་སྔོན་ཟླ་བ་
གཉིས་གསུམ་ནས་བྱུང་བ་དང་། གཤེགས་ནས་ཀྱང་ཞག་དུ་མའི་བར་རྒྱུན་མ་
ཆད་པ་ནི་རིག་འཛིན་གྱིས་ལམ་གོང་ནས་གོང་དུ་འཕགས་པའི་ཆོ་འཕྲུལ་དུ་
107



གོར་མ་ཆགས་ཤིང་། ཁྱད་པར་ཐུགས་ཀའི་རིང་བསྲེལ་ཉིད་ལུང་བཙན་
བཞིན་རྒྱལ་སྲས་ཟླ་བ་ལ་གཡུའི་བུད་མེད་འཁྱུད་གང་བའི་རྣམ་པར་ཐིམ་ཞིང་།
སྐུ་གདུང་རིན་པོ་ཆེ་འགྲོ་བའི་བསོད་ནམས་ཀྱི་མཆོད་སྡོང་ཆེན་པོར་བཞུགས་
ཐབས་ཀྱི་རྡོ་རྗེ་བླ་ན་མེད།
108 ;



ཙ >
Z
ཐེན་
ཚུད
གུ་རུ་པདྨ་སམ་བྷ་བ། །



an
ལྟ་བརྒྱུད་པ་གང་ལ་ཐུག་པ་རིག་འཛིན་གྱི་སློབ་
དཔོན་ཆེན་པོ་འཇིགས་མེད་གླིང་པའི་
རྣམ་ཐར་ཟབ་མོ་ནང་གི་
གསང་གཏམ།



རིགས་འཛིན་འཇིགས་མེད་གླིང་པ།



བླ༄༅། །བཞི་པ་བརྒྱུད་པ་གང་ལ་ཐུག་པའི་སྐོར་ནི། པན་ཆེན་བི་
མ་ལའི་གསང་བ་གསུམ་གྱི་སྒྱུ་འཕྲུལ་ཀུན་མཁྱེན་ངག་གི་དབང་པོའམ་ཀློང་
ཆེན་རབ་འབྱམས་ཀྱི་ཞལ་ལན་གསུམ་དུ་གཟིགས་པའི་ཀུན་མཁྱེན་ཆེན་པོ་རིག
འཛིན་འཇིགས་མེད་གླིང་པ་ལ་ཐུག་པ་ནི་ཡོངས་སུ་གྲགས་པ་ལྟར་ཏེ།
དེ་ཡང་ཐོག་མར་སློབ་དཔོན་པདྨས་སྨོན་ལམ་གྱི་དབང་བསྐུར་ཇི་ལྟར་
མཛད་པའི་སྐོར་དང་། མཐའ་མར་ཐུགས་བསྐྱེད་སྨོན་ལམ་གྱི་འབྲས་བུ་དུས་
སུ་ཇི་ལྟར་སྨིན་པའི་སྐོར་ཏེ་གཉིས་ལས་ དང་པོ་ནི། །
འོག་མིན་སྤྲུལ་པའི་གན་དྷོ་ལ།
།
བར་ཁང་གཡུ་ཞལ་འབར་བ་རུ། །
ཐུགས་སྲས་རྗེ་འབངས་གྲོགས་གསུམ་ལ། །
ཟབ་དོན་སྙིང་གི་ཐིག་ལེའི་སྐོར། །
དམར་ཁྲིད་ལྐོག་བྱང་གནད་ཡིག་སྒྲོམ།
སྐུ་གསུམ་རང་བྱུང་མཁའ་འགྲོའི་བརྡས།
བསྟན་ཚེ་གསེར་གཡུའི་མཎྜལ་དང་།
ཁྱད་པར་སྒོ་གསུམ་ལྟོས་མེད་ཕུལ། །
དུས་གསུམ་མཁྱེན་པའི་གུ་རུ་རྗེ། །
ད་ལྟ་དུས་བཟང་སྐལ་པ་ལྡན།
མ་འོངས་ལྔ་བརྒྱའི་ཐ་མ་དེར། །
སེམས་ཅན་སྡུག་བསྔལ་དཔའ་ལ་གཡེང་། །
109



དེ་ཚེ་བདག་ཅག་རྗེ་འབངས་གྲོགས། ་ ་་་་
རྗེ་བཙུན་ཁྱེད་ཀྱི་ཐུགས་རྗེ་ཡིས། །
གྲོལ་བ་ཐོབ་ཀྱང་གདུལ་བྱའི་དོན།
སྲིད་པར་ཉིང་མཚམས་ཡང་ནས་ཡང་། །
སྦྱོར་ཞིང་དག་པའི་གདུལ་བྱ་ཡི། །
ཁ་ལོ་གྱེན་ལ་བསྒྱུར་འཚལ་ན། །
དེ་དུས་ད་ལྟའི་འདུས་པ་རྣམས། །
ས་ཕྱོགས་གང་དང་གང་དུ་འབྱུང་། །
ས་རྟགས་བསྟན་པའི་གནས་ཚུལ་སོགས། །
ཀུན་མཁྱེན་གུ་རུས་གསུང་དུ་གསོལ། །
ཞེས་ཞུས་ཏེ། དེ་ནི་བསམ་ཡས་མི་འགྱུར་ལྷུན་གྱིས་གྲུབ་པའི་བར་ཁང་དུ་རྗེ་
འབངས་གྲོགས་གསུམ་གྱིས་ཕྱི་འབྱུང་གི་དུས་རྟགས་རྣམས་ལུང་དུ་བསྟན་
པར་གསོལ་བ་འདེབས་པའོ།།
ཞེས་ཞུས་མོས་གུས་གདུངས་པ་ལས། ཕྱག་གཡས་བི་རོ་ཙ་ན་དང་།
གཡོན་པ་ཇོ་མོའི་སྤྱི་བོར་བཞག ཆོས་རྒྱལ་ཉིད་ལ་དབུ་གཏུགས་ནས།
ཉོན་ཅིག་ལས་ཅན་རྗེ་འབངས་གྲོགས། །
མ་འོངས་ལྔ་བརྒྱའི་ཐ་མ་དེར། །
སེམས་ཅན་བསོད་ནམས་ཉམས་པའི་རྒྱུར། །
རྟེན་གསུམ་འཇིག་ཅིང་རབ་གནས་ཡལ། ། བ་
ཆོས་བྱེད་དམོད་ཅིང་སྡིག་བྱེད་བསྟོད། ཅེས་སོགས་དང་།
110



དེ་ཚེ་ང་སྤྲུལ་སྐྱེས་བུ་ལ།
།
ཐུགས་རྗེར་ཕྱོགས་རིས་མ་མཆིས་པས། ་་་་་་་།
ལྐོག་ཡིག་གསང་བ་ལུང་བྱང་བཞིན། །
བསྟན་འགྲོའི་བདེ་ཐབས་ལྷུར་ལེན་གཅེས། །
དེ་དུས་ད་ལྟའི་རྗེ་འབངས་གྲོགས།
།
བི་མ་རྒྱལ་སྲས་ལྷ་རྗེ་རྣམས།
།
སྨོན་ལམ་ཐུགས་རྗེས་སྤྲུལ་པའི་སྲས། །
རང་བྱུང་རྡོ་རྗེ་པདྨ་དབང་། །
གསང་མཚན་གར་དབང་འཇིགས་མེད་གླིང་།
རྟོགས་གྲོལ་དུས་མཉམ་ཐུགས་གཏེར་བདག །
འཕགས་པས་རྗེས་སུ་བཟུང་བའི་རྟགས། །
ལག་གཡས་མཐིལ་ན་པདྨའི་སྤྱན།
དབང་ཆེན་གསུང་གི་རིག་འཛིན་ཕྱིར། །
མཐེ་བོང་ཐུགས་སྲོག་རྒྱ་ཡིས་མཚན།
རྟོགས་པ་ཀློང་དུ་གྱུར་པའི་རྟགས།
ཚེམས་ལ་སྐྱེ་མེད་ཡི་གེ་ཨ།
སྙིང་རྗེ་ཆེ་ལ་རིག་པ་ཧུར། །
ཤེས་རབ་ཆེ་ཞིང་འཛིན་ཆགས་ཆུང་། །
ཐུགས་སྒམ་ཚིག་བཙན་བློ་གྲོས་ཟབ།
11 །



ངེས་མེད་སྤྱོད་པ་ཅིར་ཡང་སྟོན།
།
འཇིགས་པ་མེད་པའི་བརྟུལ་ཞུགས་ཅན། །
ཞུམ་མེད་སྣང་བ་ཟིལ་གྱིས་གནོན། །
དེ་ལ་ཐུགསས་རྒྱུད་དངོས་གཏེར་རམ། །
ཡང་ན་དགོངས་གཏེར་ཚུལ་དུ་འབེབས། །
དངོས་ཉམས་རྨི་ལམ་མ་ངེས་པར།
།
ང་དང་ཞལ་མཇལ་དོན་དབང་བསྐུར།
།
ཐུགས་རྒྱུད་དགོངས་པའི་བྱིན་རླབས་འཕོ། །
པད་འབྱུང་ང་དང་རིག་འཛིན་ཉིད། །
དགོངས་པ་གཅིག་དང་དབྱངས་གཅིག་འགྱུར། །
ཐེག་ཀུན་དགོངས་པའི་ཀློང་ལ་ཤར། །
ཞེས་སོ། ། ད་ནི་བསྟན་འགྲོ་སྤྱི་དང་ཁྱད་པར་ཀུན་མཁྱེན་འཇིགས་མེད་གླིང་
པ་རང་ལ་སྨོན་ལམ་གྱི་དབང་བསྐུར་ཞིང་ལུང་བསྟན་དུས་རྟགས་རྣམས་བྱུང་
བའི་སྐོར་རོ།།
གཉིས་པ་ཐུགས་བསྐྱེད་སྨོན་ལམ་གྱི་འབྲས་བུ་དུས་སུ་ཇི་ལྟར་སྨིན་
པའི་སྐོར་ནི། གུ་རུ་ཆོས་དབང་གི་གཏེར་ལུང་མཁའ་རིའི་ཞུས་ལན་ལས།
འཕྱོང་རྒྱས་ནང་དུ་ང་སྤྲུལ་དོན་བྱེད་འོང་༔
སུ་ཡིན་མི་ཤེས་གཅིག་ཅར་སྨྲ་བ་འབྱུང་༔
112



འཕྱིང་བར་མདོ་འམ་བང་སོ་དམར་པོའི་ལྷོར༔
ལྷ་བབ་མཆོད་རྟེན་དགོན་སྡེ་འཆང་ཡང་སྲིད
ཅེས་དང་གཞན་སངས་རྒྱས་གླིང་པ། ཆོས་གླིང་། རྭ་སྟོན་སོགས་གཏེར་
ལུང་དུ་མ་ལས་གསལ་བ་ལྟར། །
འཕྱོང་རྒྱས་སྲོང་བཙན་བང་སོ་དམར་པོའི་ལྷོ་ཕྱོགས་དཔལ་རི་
དགོན་པའི་ཉེ་འདབས་སུ། རབ་བྱུང་བཅུ་གཉིས་པའི་ནང་ཚན་ས་མོ་བྱ་ལོ།
རྒྱལ་ཟླ་བའི་ཚེས་བཅོ་བརྒྱད་ཀྱི་སྔ་དྲོའི་ཆར་སྐུ་འཁྲུངས། དཔལ་ཨོ་རྒྱན་
ཆོས་ཀྱི་རྒྱལ་པོ་ཡབ་ཡུམ་གྱི་ཐུགས་རྗེའི་ཕྲིན་ལས་རླབས་པོ་ཆེས། ཚེ་རབས་
སུ་བསྐྱངས་པའི་རྟེན་ཅིང་འབྲེལ་བར་འབྱུང་བའི་སྨོན་ལམ་དུས་སུ་སྨིན་པ་
ལས། འཁོར་བ་སྡུག་བསྔལ་གྱི་རང་བཞིན་ལ་བཟོད་དུ་མེད་པའི་སྐྱོ་ཤས་
དང་ངེས་འབྱུང་དྲག་པོས་རྒྱུད་བསྐུལ་ནས་ཤྲཱི་པར་པ་ཏའི་གླིང་དུ་ལོ་གསུམ་
སྙིང་པོའི་སྒྲུབ་པ་ལ་རྩེ་གཅིག་ཏུ་གནས་པའི་ཚེ་གཏེར་ཁ་གོང་འོག་བཀའི་ཆུ་
བོ་གཅིག་ཏུ་འདྲེས་པའི་གསང་བདག་དཔའ་བོ་དྲང་སྲོང་དྲི་མེད་ཞི་ཁྲོའི་
བསྙེན་སྒྲུབ་ལ་གཞོལ་བའི་དུས་ཀྱི་ཐོ་རེངས་ཤིག་གི་ཆར། སྐྱོ་ཤས་དང་
ངེས་འབྱུང་དྲག་པོས་རྐྱེན་བྱས་ཏེ། མདུན་གྱི་ནམ་མཁར་ཨོ་རྒྱན་ཆོས་ཀྱི་རྒྱལ་
པོ། རིག་འཛིན་འཇམ་དཔལ་བཤེས་གཉེན་སོགས་འོད་གསལ་གྱི་ངང་དུ་
མཇལ་ཏེ་བརྡ་དོན་སྤྲོས་པ་མེད་པའི་དབང་མང་པོ་བསྐུར་བའི་མཐར་རང་ཉིད་
ལ་ཐིམ་པ་ཞིག་བྱུང་བས་རང་བྱུང་གི་རྟོགས་པ་བྱུང རྒྱལ་དུ་སྐྱེས། ཉམས་ཀྱི་
འཛིན་སྟངས་བུད། ལས་རླུང་དབང་དུ་འདུས། སྣང་བའི་རྫུན་ཕུག་རྡེབ།



ཤེས་པ་ལ་བརྟུལ་ཞུགས་ཀྱི་ངར་ཐོགས་ནས་ཚེ་འདིའི་སྣང་བ་ཕལ་
ཆེར་བརྗེད་ནས་སྐྱེ་བ་འཕོས་པ་ལྟ་བུ་ལ་མངའ་རིས་པཎ་ཆེན་གྱི་བག་ཆགས་
འལ་འོལ་ཆད་ཆོད་དུ་གསལ་བ་ཁོ་ནའི་ངང་དུ་འབྱམས་ཀླས། །
དེའི་ཚེ་རྨི་ལམ་ཞིག་ན། གནས་ངོ་མི་འཚལ་བ་ཞིག་ཏུ་བསམ་པ་ལྷུན་
གྲུབ་མའི་ཞིང་བཀོད་ཡིན་ཟེར་བ་ཞིག་མཐོང་བའི་ཁྲོད་ན་འབྲུག་ལ་ཆིབས་པའི་
རྡོ་རྗེ་གྲོ་ལོད་རོལ་པའི་སྟབས་ཀྱིས་དཔའ་བ་རྡོས་བཅས་ལས་འདས་པ་འཇའ་
ཚོན་གྱི་རྣམ་པར་འཆར་བ་ཞིག་གཡོ་འགུལ་བྱེད་ཅིང་འདུག་པས་དམ་ཅན་པ་
ཡིན་སྙམ་པའི་མི་བན་མ་ཧོར་ཞིག་ན་རེ། འདི་ནི། ཨོ་རྒྱན་ཡི་དམ་ལྷ་དང་
དབྱེར་མེད་པས། །ཕ་ནོར་བུ་ཡིས་ལོན་པར་ཐེ་ཚོམ་མེད། །ཟེར་བའི་ལྷ་དེ་
ཡིན་པར་འདུག་ཟེར་བའི་མོད་ལ་ཡལ་སོང་། །
དེ་ནས་ཞག་ཤས་འདས་པའི་མེ་མོ་གླང་གི་ལོ་ཟླ་བ་བཅུ་པའི་མར་
ངོའི་ཚེས་བཅུའི་ནུབ། སློབ་དཔོན་ཆེན་པོ་ལ་མོས་གུས་མཆི་མ་འཁྲུགས་པ་
ཙམ་དུ་འབར། སྔོན་གྱི་བག་ཆགས་ར་རི་དྲན་པ་འདྲས་རྐྱེན་བྱས། སྣང་བ་
སྐྱོ་ཆད་དེ་བ་ཞིག་ལ་རང་རེ་གདོང་དམར་བོད་ཀྱི་ཡུལ་མི་རྣམས་གདོལ་པར་
སྤྱོད་པ། བསྟན་པ་གཟུགས་བརྙན་དང་ཆགས་སྡང་གིས་འཚོ་བའི་ཡུལ་དུ་རྭ་
ཕྲུག་ས་མཐར་ལུས་པ་བཞིན་དུ་འཁྱར། སངས་རྒྱས་ཀུན་ལས་ལྷག་པའི་
མགོན་པོ་ཐུགས་རྗེ་ཅན་དེ་ཟངས་མདོག་དཔལ་གྱི་རི་བོར་གཤེགས། ད་དུས་
ནམ་གྱི་ཚེ་མཇལ་ངའི་སྐལ་པ་ཐོབ་བམ་སྙམ་ནས་སེམས་སྡུག་ཚད་མེད་པ་ཞིག་
ལངས། མཆི་མ་རྒྱུན་ཆད་མེད་པར་ཤོར་བའི་ངང་དུ་མནལ་བ་ན། རྟོགས་



བརྗོད་ཆུ་ཟླའི་གར་མཁན་དུ་གསལ་བ་ལྟར་འོད་གསལ་གྱི་སྣང་བ་ཁྱབ་གདལ་
དུ་འབྱམས་ཀླས་པའི་མུར་སེང་གེ་དཀར་མོ་ཡིད་དུ་འོང་བ་ཞིག་ལ་ཞོན་ནས་
ནམ་མཁའི་དབྱིངས་ཕ་མཐའ་མི་འཚལ་བར་ཁྱེར་བ་ལས། ཅི་ཞིག་ན་ཡུལ་གྱི་
སྣང་བ་བཀོད་དེ་བལ་ཡུལ་གྱི་མཆོད་རྟེན་བྱ་རུང་ཁ་ཤོར་ཡིན་སྙམ་པ་ཞིག་གི་
བསྐོར་ལམ་དུ་སླེབས། དེའི་ཤར་ཕྱོགས་ཀྱི་ཁྱམས་དེར་འགྲོ་བའི་མོད་ལ་
ཆོས་སྐུ་ཡེ་ཤེས་ཀྱི་མཁའ་འགྲོ་མའི་ཞལ་མངོན་སུམ་དུ་མཇལ། ལྗོན་ཤིང་
ལས་གྲུབ་པའི་ཟ་མ་ཏོག་ལེབ་ཆགས་གའུའི་རྣམ་པའི་མཚམས་ལ་རྩིས་
བགགས་པ་ཞིག་ངེད་ལ་གཏད་ནས།
དག་པའི་འཁོར་གྱིས་སྣང་བ་ལ། །
ཁྱོད་ནི་ཁྲི་སྲོང་ལྡེའུ་བཙན།
མ་དག་གདུལ་བྱའི་སྣང་ངོ་རུ།།
ཁྱོད་ནི་སེང་གེ་རས་པ་ཡིན།
ཀུན་ཏུ་བཟང་པོའི་ཐུགས་ཀྱི་གཏེར།
རིག་འཛིན་པདྨའི་ཀློང་ཆེན་བརྡ། ་
མཁའ་འགྲོའི་གསང་མཛོད་ཆེན་མོ་ཡིན། དྷ་མ། ས་
གསུངས་པའི་མོད་ལ་དངོས་མེད་དུ་ཡལ་སོང་བས་སྣང་བ་བཟི་བུན་བུན་པ་
ཞིག་བྱུང་། །
དེར་སྤྲོ་བ་ཆེན་པོ་བརྟས་ཏེ་སྒྲོམ་བུ་དེ་ཞལ་ཕྱེ་བའི་ནང་ནས། ཤོག་
སེར་ཧྲིལ་མོ་ལྔ་དང༌། ཤེལ་དཀར་སྲན་འཕོས་ཙམ་པ་བདུན་བཅས་ཁྲོལ་
1 15



གྱིས་འདོན་བྱུང་། །དེ་ཉིད་དུ་རེངས་སྟབས་ཀྱིས་ཤོག་དྲིལ་ཆེ་བ་དེ་ཞལ་ཕྱེས་
པས། ག་པུར་ལ་སོགས་པའི་སྨན་བཟང་པོའི་དྲི་ངད་དཔག་ཏུ་མེད་པར་འཐུལ་
བ་དང་། མགོ་ལུས་ཐམས་ཅད་སྤྲོད་ཆི་ལེ་བ་ཞིག་བྱུང་བར་གློ་བུར་གྱི་རྟོག་པ་
སྐད་ཅིག་མར། འདིའི་གཏེར་བདག་དེ་གཟའ་ཡིན་པར་འདུག ། བཀའ་
ཤིན་ཏུ་གཉན་སྙམ་ནས་ཡིད་འཕྲོགས་སི་འབྱུང་། དེ་རིམ་པས་ཁ་ཕྱེ་བས།
ཕྱི་མཆོད་རྟེན་གྱི་དབྱིབས་སུ་ཡོད་པ་ལ་ནང་བློས་དཔྱད་དུ་མི་བཟོད་པའི་མཁའ་
འགྲོ་གསང་བའི་བརྡ་ཡིག་གིས་ཐེ་རྩེར་ནེ་རྩེར་ཁེངས་པ་ཞིག་འདུག དེ་ཀློག་
པར་མ་ནུས་པས་སྒྲིལ་བར་བརྩམས་པ་ན། མིག་འཕྲུལ་ལྟར་སྐད་ཅིག་དེ་
ཉིད་ལ་མཆོད་རྟེན་གྱི་རི་མོའང་ཡལ། ནང་གི་བརྡ་རིས་རྣམ་བོད་ཡིག་ཉག་
གཅིག་ཏུ་སོང་བས་ཐུགས་རྗེ་ཆེན་པོའི་སྒྲུབ་སྐོར་དུ་འདུག། བྱིངས་ཀློག་འཕྲོ་
བཞག། འདིའི་བཀའ་བབས་སུ་ཡིན། གཏད་རྒྱ་གང་ལ་མཛད།
རང་གི་སྐྱེ་མཐའི་ལུང་བསྟན་གང་འདྲ་ཞིག་བསམས་ནས་གཤམ་དུ་བརྟགས་
པས། ཆོས་རྒྱལ་ཡབ་སྲས་ཆོས་ཀྱི་སྐལ་བར་གདམས། ཞེས་ཤིན་ཏུ་
གསལ་བར་མཐོང་། འཕྲོ་རྣམས་ཀྱང་བཀླགས་པས། ཚིག་དོན་ཡོངས་སུ་
རྫོགས་པ་མེ་ལོང་ལ་གཟུགས་བརྙན་ཤར་བ་བཞིན་བློ་ངོར་སྟབས་གཅིག་ཏུ་
གསལ་བ་ལ། མཐར་ཆགས་སུ་ཀློག་མི་ཤེས་པ་ལྟ་བུའི་བརྗོད་དཀའ་བ་ཞིག་
བྱུང་། དེར་དགའ་སྤྲོ་ཚད་མེད་པ་དང་བཅས། ཤེལ་འགའ་ཞིག་ཁ་ནང་
དུ་བཅུག ཤོག་སེར་རྣམས་ཁྱེར་ནས་གནས་སུ་ལྡོག་པར་སྙམ་པ་ན། བན་དྷེ་
བརྫུ་བག་ཅན་ཞིག་གློ་བུར་དུ་ཟླ་བོར་བྱུང་ནས་དེ་ན་རེ། ང་ཁྱོད་ལ་འདི་འདྲ་
1 16



ཡོང་བསམ་པ་སྔ་མོ་རང་ནས་ཡོད་ཟེར་ཞིང་དག་སྣང་དཔེ་མེད་བྱེད་ཀྱིན་འདུག་
པ་བཀའ་སྲུང་དྲང་སྲོང་ཆེན་པོར་ངེས་པ་རྙེད། །
༡༡། དེ་ཁའི་མོད་ལ་བསྐོར་ལམ་བྱང་གི་ཁྱམས་སུ་སླེབས། སླར་ཡང་
ཤོག་དྲིལ་གཅིག་ཁ་ཕྱེ་བས། གནད་བྱང་ཐུགས་ཀྱི་སྒྲོམ་བུ་དང་ཐུག། ཡིད་
ལ་ལྷག་པར་གསལ་བས་བདེ་བ་ཆེན་པོའི་ཉམས་བཟོད་མེད་དུ་འབར།
བསམ་པར་འདི་ནི་མཐོང་གྲོལ་ཁོ་ནར་འདུག ངེད་རང་གི་མ་དེ་ལ་སྟོན་
དགོས་སྙམ་ཙ་ན། ནམ་མཁའི་མཐོངས་ནས་མར་ཨ་མ་ཡིན་སྙམ་པའི་བུད་
མེད་རྒྱན་ཆ་ཅན་སླད་དུ་བསམ་ཡས་མཆིམས་ཕུར་བརྡའ་འགྲོལ་བྱེད་མཁན་དེ་
བཙན་ཐབས་སུ་བྱུང་། །
མཐོང་གྲོལ་ལ་གཟིགས་ཤིག་བྱས་ནས་བསྟན་པས། དེ་ན་རེ།
གསང་དགོས་རྒྱུ་དེ་སྟོན་པར་དགའ་དྲག་པའི་སྐྱོན་རང་འདུག །མཐོང་
གྲོལ་མི་དགོས་ མྱོང་གྲོལ་ཀྱང་ཡིན་པས་ཁྱོད་རང་བྲོ་ཞིག་ཟེར། ཤེལ་དང་
ཤོག་སེར་ཐམས་ཅད་བཟར་བཅུག་བྱུང་བ་ཁྱུར་མིད་བྱས་པས། ཚིག་དོན་
ཐམས་ཅད་བློ་ལ་པར་གྱིས་འདེབས་པའི་ངོ་མཚར་ཚད་ལས་འདས་པ་འདུག
དེ་ཁའི་མོད་ལ་ཉམས་སྣང་དེ་སད་ནས། དྲན་རིག་བདེ་སྟོང་ཆེན་པོར་
འབྱམས་ཀླས་ཤིང་། དུས་དེའི་ཚེ་གཉིད་འོད་གསལ་གྱི་འཁོར་ལོར་
འབྱམས་ཀླས་པ་སོགས་དག་པའི་སྣང་བ་རྒྱ་ཆེར་མཐོང་ཚུལ་དང༌། སྐྱེ་
བརྒྱུད་ཀྱི་ལུང་བྱང་ཇི་ལྟར་གསལ་བ་སོགས་ཆུ་ཟླའི་གར་མཁན་ན་གསལ།
ལོ་རྒྱུས་འདི་རྗེ་བླ་མར་སྙན་དུ་སྒྲོན་པས་རང་རིགས་གྲུབ་ཐོབ་བརྒྱུད་པའི་
117



བཀའ་བབས་དངོས་གཏེར་ཟམ་མ་ཆད་པའམ། ཡང་ན་དག་སྣང་དགོངས་
གཏེར་གྱི་ཚུལ་དུ་ཆོས་ཀྱི་སྒོ་མོ་གྲངས་མེད་པར་འབྱུང་བར་སོམ་ཉི་བྲལ་ལ།
1:|:འོན་ཀྱང་རེ་ཞིག་གཞན་ལ་ཤིན་ཏུ་གསང་བ་གལ་ཆེ་ཚུལ་སོགས་ཀྱི་
ཕྱག་བྲིས་ལེ་ཚན་གྱི་ཁོངས་སུ་སྐྱེ་བརྒྱུད་ལུང་བསྟན་ཀྱང་ཕྱོགས་མཐུན་དུ་
གསལ་བ་ལྟར་ཡིན་ཀྱང་། རང་བློར་ཡང་དེང་སང་དུས་སྙིགས་གཏེར་དང་
དག་སྣང་ལ་བཞེད་པ་དྲག་གཞན་ལ་མ་ལྟོས་པར་མང་དྲགས་པས་མི་ཐམས་
ཅད་ཐེ་ཚོམ་གྱི་དྲྭ་བར་ཚུད། ལར་མཁའ་འགྲོའི་གསང་མཛོད་ཆེན་མོ་ལ་རང་
དབང་བསྒྱུར་ནུས་པའི་བརྡའ་རྟགས་ལག་པའི་མཐིལ་དུ་མ་ཟིན་ན། རྩ་
ཁམས་དངས་པའི་རང་རྩལ་ལ་ཚིགས་བཅད་ཐར་ཐོར་དུ་ཤར་བ་ལ་དག་སྣང་
དུ་ངོས་འཛིན་པ་སོགས་ལས་རླབས་པོ་ཆེའི་རྒྱུར་འདུག་སྟེ་དེ་འདྲའི་རིགས་
ཀྱང་མཐོང་ཐོས་མང༌། : 1:|:།
ད་དུང་དཔའ་བོ་མཁའ་འགྲོའི་བསྐུལ་བྱང་འདྲ་བྱུང་ན་ནི། ཚེ་དང་
ཕྲིན་ལས་ཀྱི་རྟེན་འབྲེལ་ལ་གནོད་པས་མི་བྱེད་དབང་མེད་ཡོང་། གཞན་སྙིང་
ལས་ཆུང་ངུའི་ངང་ནས་དྲན་པ་ལ་དམར་ཐག་བཅད་པ་རང་སོ་བཟོད་སྙམ་
ནས་ལོ་བདུན་གྱི་བར་དུ་རླུང་ཕྱོགས་ཙམ་དུའང་མ་བསྒྲགས་པར་རྟོག་མེད་ཁོ་
ནར་བཞག་གོ། །
དེ་ལྟ་ནའང་ས་མོ་ཡོས་ཀྱི་ལོར་འོག་མིན་དཔལ་གྱི་མཆིམས་ཕུའི་བྲེ་གུ་
དགེའུ་འོག ཉང་ཕུག་གོང་འོག་ཏུ་གྲགས་པའི་ལྷུན་གྲུབ་རང་བྱུང་གི་ཕུག་
པར་ལོ་གསུམ་སྙིང་པོའི་སྒྲུབ་པ་ལ་རྩེ་གཅིག་ཏུ་གནས་པའི་ཚེ། ཇི་སྐད་དུ་
18



སྒྲོན་མ་རྣམ་པར་བཀོད་པ་ལས། ། བདག ་
དགོངས་པ་བརྡའ་དང་སྙན་བརྒྱུད་ནས། །
གསང་སྔགས་དོན་གྱི་ཚད་མ་འབྱུང་། ། མ་ལ་ ་ ་ །
དཔེ་ལ་བརྟེན་ནས་དོན་ངོ་ཤེས།
།
རྟགས་ལ་བརྟེན་ནས་ཡིད་ཆེས་འགྱུར། ཞེས་གསུངས་པ་ལྟར། །
པན་ཆེན་བི་མ་ལའི་གསང་བ་གསུམ་གྱི་སྒྱུ་འཕྲུལ་དྲི་མེད་འོད་ཟེར་གྱི་
རྫུ་ལ་ཆགས་པ་ཀུན་མཁྱེན་ངག་གི་དབང་པོ་དེ་ཁོད་གསལ་གྱི་ངང་དུ་ཞལ་ལན་
གསུམ་མཇལ་ནས་དགོངས་པའི་གསང་མཛོད་ཆེན་མོ་གཏན་ལ་དབབ་པར་
བསྐུལ་ཞིང་རིགས་ལྔ་ཌཱཀ་འི་གཙོ་མོས་བརྡ་འགྲོལ་གྱི་སྐབས་དབྱེ་ནས་རིམ་
པར་བསྐྱར་ཤོག་དཀར་པོའི་ངོས་སུ་སྣང་བར་བྱས་པ་ཡིན་ལ། ད་
དེ་ཡང་གནད་བྱང་ཐུགས་ཀྱི་སྒྲོམ་བུར། ་་་་་་་ ། །
རིག་འཛིན་དཔའ་བོ་མཁའ་འགྲོ་ཡིས། །
བསྐུལ་མ་ཐེངས་གསུམ་དག་ཏུ་འོང་། །
དེ་ཚེ་མི་བརྗེད་དྲན་པའི་གཟུངས།
།
གཟེར་དྲུག་གནད་ཀྱི་ལྡེ་མིག་གིས།
།
ཀློང་གསལ་དགོངས་པའི་གཏེར་ཁ་འབྱེད། རྒྱུ་བ། །ཅེས་དང་།
སྤྲེལ་ལོ་སྤྲེལ་ཟླའི་ཚེས་བཅུ་ལ། ། ། །
པདྨ་ང་དང་དངོས་ཞལ་མཇལ།
།
བར་ཆད་སེལ་ཞིང་བྱིན་གྱིས་རློབས། །ཚེ་: །:
༈ །9



1:|།།
དེ་ཚེ་ལས་ཅན་དག་པའི་འཁོར། །
ད་ལྟའི་འདུས་པར་བཅས་པ་རྣམས། །
རྒྱ་བོད་དབུས་གཙང་མ་ངེས་པར། །
ལ་ལ་ཆེ་ཚུལ་བླ་དཔོན་གཟུགས། །
ལ་ལ་འཁྲུལ་ཞིག་བྱ་བྲལ་དང་། །
ཁ་ཅིག་དམངས་དང་ཐ་ཤལ་ཚུལ།
མ་འགགས་སྤྱོད་པ་ཅིར་ཡང་སྟོན།
ཀུན་ཀྱང་ལྟ་སྨེ་སྙིང་མཚན་སྤྲས། །
ལས་ཀྱི་དབང་གིས་འདུད་པ་འབྱུང་།
ཁྱད་པར་ད་ལྟའི་སྨོན་ལམ་མཐུས།།
ནམ་སྙིང་ཉང་བན་མཆོག་དབྱངས་དང་། །
ལྷ་སྲས་སྤྲུལ་པས་ཆོས་སྒོ་འབྱེད། །
དེ་ཚེ་གདམས་པ་གསང་ཞིང་སྤྲེལ། །ཞེས་སྤྲེལ་
ལོར་གསང་རྒྱ་འགྲོལ་བའི་དུས་ཚོད་ཡིན་པ་བཞིན། སྤྲེལ་ལོ་སྤྲེལ་ཟླ་བའི་ཚེ་
བཅུའི་ཉིན་པདྨ་འོད་གླིང་སིནྡྷ་རྒྱ་མཚོའི་ཞིང་ཁམས་བཀོད་པར་ཕྱི་ནང་གི་
མཆོད་པ་གཟབ་རྒྱས་དང་བཅས་བདག་ཅག་འདུས་པར་བཅས་པས་མན་
ངག་བཅུ་གསུམ་སྤྱི་དྲིལ་གསོལ་འདེབས་བསམ་པ་ལྷུན་གྲུབ་མའི་སྒོ་ནས་
ཚེས་བཅུའི་ཆོ་ག་བསྟར་བ་ལས། སྤྱན་འདྲེན་གྱི་ཚེ་མོས་གུས་བླ་ན་མེད་པས་
རྐྱེན་བྱས་དཔལ་ཨོ་རྒྱན་ཆོས་ཀྱི་རྒྱལ་པོ་མཚན་དང་དཔེའི་ལང་ཚོ་བལྟ་བས་
120



ཆོག་མི་ཤེས་པ་དཔའ་བོ་མཁའ་འགྲོ་ཏིལ་གྱི་གོང་བུ་ལྟར་འཁྲིགས་པའི་ཀློང་
ནས་རྡོ་རྗེའི་གར་སྟབས་སྲིད་གསུམ་ཟིལ་གྱིས་གནོན་པའི་རང་བཞིན་དུ་
བསྒྱུར་ཞིང་། མནྡ་ར་བའི་མེ་ཏོག་གི་སིལ་མ་ཀུན་ཏུ་འཐོར་བའི་ངང་ཚུལ་ཅན་
ཆུ་བུར་མིག་གིས་སྤྱོད་ཡུལ་དུ་གྱུར་པས་མོས་གུས་ཀྱིས་བརྒྱལ་བ་ཙམ་གྱི་ངང་
ནས་སྐལ་པ་བཟང་པོའི་དགེ་མཚན་ཅི་ཡང་ཐོབ་བོ།།
ཁྱད་པར་གདོད་མའི་མགོན་པོ་ཀློང་ཆེན་རབ་འབྱམས་ཞབས་ཀྱིས་
བྱིན་རླབས་དོན་གྱི་ཉེ་བརྒྱུད་སྩལ་བའི་སྐོར་ནི། །
ཉང་ཕུག་གོང་མར་གྲགས་པའི་དོན་ལ་ཉང་ཏིང་འཛིན་བཟང་པོའི་
སྒྲུབ་ཕུག་བྱ་གཡབས་ཕུག་པ་ལྟ་བུའི་སྒོ་ལོགས་གཡས་ཟུར་ན་ད་ལྟ་བྲག་
གསེང་དུ་ཤིང་སྒྲོ་དཀར་སྐྱེས་ཤིང་། བྲག་ལོགས་ལ་མཆོད་རྟེན་གྱི་རི་མོ་
གསུམ་ཡོད་པའི་བྲག་ཞོལ་འདེབས་དེར་འཇག་མའི་ལྷགས་སྐྱོབ་ཙམ་ལ་བརྟེན་
ནས་བཞུགས་པའི་སྐབས་ཟླ་བ་བརྒྱད་པའི་ཚེས་བཅུ་དྲུག་གི་ཉིན་སྒྲུབ་གནས་
ཆེན་པོ་ཉིད་ལ་གནས་བསྟོད་ཅིག་བརྩམས་ཏེ་འོད་གསལ་འགྲོ་འོང་མེད་པའི་
ངང་དུ་མནལ་བ་ན། དབང་པོ་ཡུལ་ལྔའི་ཐ་མལ་གྱི་འཛིན་པ་དངས། གཟུང་
ཡུལ་རགས་པ་ཡིད་ཤེས་ཀྱི་ཆུ་མཚོར་ཐིམ། ཀུན་གཞི་མི་རྟོག་པའི་ངང་དུ་
སྣང་ཆའི་རྟེན་འབྲེལ་ནུབ་པ་དང་། ལྷག་མཐོང་གསལ་བའི་ཡེ་ཤེས་ཀྱི་སྣང་
བའི་འོད་གསལ་གྱི་མེ་ལོང་ཕྱིས་པའི་ངོས་ཤིན་ཏུ་དྭངས་པར་མ་བྱོན་བདེ་
གཤེགས་སྙིང་པོ་རི་རབ་མར་མེའི་རྒྱལ་མཚན་སྣང་བའི་གྲོང་ཁྱེར་དུ་ཁམས་
དྲུག་ལྡན་གྱི་མིའི་ཟོལ་ལ་བརྟེན་པ། དཔལ་བསམ་ཡས་པ་ཀུན་མཁྱེན་ངག་གི་
121



དབང་པོ་སྐུ་གཟུགས་བཟང་ལ་ན་བཟའ་ཆོས་གོས་རྣམ་གསུམ་གྱིས་མཛེས་
ཤིང་། སྐུ་ན་ཅུང་ཟད་སྨིན་པ། དེ་བཞིན་གཤེགས་པ་ལྟར་མཐོང་ན་མི་མཐུན་
པ་མེད་པ་ཞིག་དང་མིག་འཕྲུལ་ལྟ་བུར་མཇལ་ཏེ། ལམ་
བརྗོད་བྱ་དོན་གྱི་ཐུགས་རྒྱུད་འབོ་བར་གྱུར་ཅིག །འཕོ་བར་གྱུར་ཅིག། ་
རྗོད་བྱེད་ཚིག་གི་བརྒྱུད་པ་རྫོགས་པར་གྱུར་ཅིག །རྫོགས་པར་གྱུར་ཅིག །
ཅེས་གསུང་སྒྲ་ལྷང་ལྷང་ཞལ་འདོན་མཛད་པ་ཐོས། དེར་དྲན་པ་འཐོར་འགྲོ་
བ་ལྟ་བུའི་དད་པ་དང་མོས་གུས་བཟོད་བླག་མེད་པ་ཞིག་སྐྱེས། ཕྱག་འཚལ་
ལོང་མེད་པར་ཀུན་མཁྱེན་བླ་མའི་ཕྱག་གཉིས་ནས་འུབས་ཀྱིས་འཇུས། སྤྱི་
བོ་བདེ་ཆེན་གྱི་འཁོར་ལོའི་ཅོད་པན་དུ་བཏགས་ནས།
ཀུན་མཁྱེན་ཆོས་ཀྱི་རྒྱལ་པོ་མཁྱེན། །
ཀུན་མཁྱེན་ཆོས་ཀྱི་རྒྱལ་པོ་མཁྱེན། །
ཀུན་མཁྱེན་ཆོས་ཀྱི་རྒྱལ་པོ་མཁྱེན། ཞེས་མོས་གུས་ཀྱིས་བརྒྱལ་བ་ཙམ་
དུ་གསོལ་བ་བཏབ། ཁོ་བོ་ལ་དུས་ཕྱིས་དེ་སྐད་ཟེར་མཁན་ཡོང་ཕེབས།
དེར་སྣང་བ་ལ། ཁམས་འདུས་མེ་ཏོག་ཕྲེང་ལྡན་ལ་སོགས་པར་གསུངས་པ་
ལྟར་སེམས་ཅན་བསོད་ནམས་དམན་པས་སྐུ་དངོས་སུ་བཞུགས་དུས་དད་མོས་
མེད་ཅིང་ལོག་སྒྲུབ་ཆེ་བའི་ཤུགས་ཀྱིས་ཐུགས་མུག་པར་བྱུང་འདུག་པའི་
གསུང་ཅོང་ཡིན་པར་གོ་སྟེ། །
ངོས་ནས་ཁྱེད་ཀྱི་མཛོད་བདུན་དང་། སྙིང་ཐིག་རྣམས་ཀྱི་དགོངས་
གཏེར་གཅིག་པུའི་སྒོ་ནས་བསྟན་པ་དང་སེམས་ཅན་ལ་ཕན་བཏགས་པའི་
122



བཀའ་དྲིན་དྲན་ཅིང་། ཆེ་བའི་ཡོན་ཏན་སངས་རྒྱས་དངོས་དང་མཚུངས་
པའི་མོས་གུས་རྒྱུན་གཏན་ཕྱེད་བཞིན་པར་ལགས་མོད་ཞུས་པས། ང་ལ་སྤྱན་
ཧུར་གྱིས་གཟིགས་ནས། རིགས་ཀྱི་བུ་ཁྱོད་ལ་ད་ཅི་སྨོན་ལམ་གཏད་རྒྱའི་སྒོ་
ནས་དོན་རྒྱུད་ཀྱི་དགོངས་པ་འཕོས་པ་ཡིན་པས། སྒྲུབ་པའི་སྲོག་མཁར་
ཚུགས་ལ་སྐལ་ལྡན་ལ་རྒྱ་ཆེར་སྟོན་ཅིག །ཁྱོད་རང་གི་མགུར་མ་ཡང་ཤིན་
ཏུ་ལེགས་པ་བྱུང་འདུག་གསུང་བའི་མོད་ལ་བསླབ་སྟོན་འདྲ་ཞུ་སྙམ་པ་དང་།
སྐུ་གསུམ་གྱི་སྣང་ཆ་མིག་འཕྲུལ་ལྟ་བུར་དབྱིངས་སུ་ནུབ་སྟེ། ཀུན་མཁྱེན་བླ་
མ་དྲན་པ་ལ་ཚུགས་ཐབས་མེད་པ་ཞིག་བྱུང་ངོ༌།། སྐུ་ཡི་བྱིན་གྱིས་བརླབས་པ་
སྟེ་དང་པོའོ། །
དེ་ནས་ཉང་ཕུག་འོག་མའི་ཐ་སྙད་གྲགས་པ་ལ་བརྟེན་ནས་སྔ་རབས་
པ་དག་གིས་ལྷོ་ཕྱོགས་ཀྱི་ཕྱིས་འབྱུང་གི་བྲག་ཕུག་དེ་ལ་ཉང་ཕུག་གི་ཁ་བྱང་
བྲིས་འདུག་ཀྱང་། སྔར་བཤད་པ་ལྟར་གསལ་སྣང་གི་བདེན་པས་ངེས་ཤེས་
རྙེད་པའི་སྔོན་ཆོས་རྒྱལ་ཚངས་པ་ལྷའི་མེ་ཏོག་དང༌། དེ་རྗེས་མངའ་བདག་
ཉེང་གི་༼མངའ་བདག་ཉང་གི་སྐྱེ་བ་བཅུད་གསུམ་དྲན།༽ སྒྲུབ་ཕུག་ཡིན་པས་ཉང་
ཕུག་འོག་མར་གྲགས་པ་ངེད་རང་གིས། ངོས་བཟུང་ཞིང་མེ་ཏོག་ཕུག་ཏུ་
བཏགས་པའི་གནས་སུ་བཅད་མཚམས་ཤིན་ཏུ་དམ་ཞིང་ངེས་འབྱུང་གིས་
རྒྱུད་ངྷརླན་པ་ཞིག་གི་ཚེ། ཨ་འཐས་གཟུང་ཡུལ་གྱི་འཛིན་ཆ་ཞིག་པའི་སྣང་
ངོར་ཡང་གཅིག་ཀུན་མཁྱེན་སངས་རྒྱས་གཉིས་པ་དང་མཇལ་བ་ན། དཔེ་ཆ་
བམ་པོ་ཞིག་གནང་ནས་འདིས་ཤིང་རྟ་ཆེན་མོ་ན་གབ་པའི་ཚུལ་དུ་ཡོད་པ་ ་
123



མཐའ་དག་གསལ་བ་ཡོད། ཅེས་དང་། གསང་མཛོད་ཆེན་མོའི་བརྡ་འགྲོལ་
གྱི་སྐོར་སྐབས་འདིར་གསུངས་པ་ཡིན། །
ཡང་འདི་ཁྱོད་རང་གི་སྐྱེ་བརྒྱུད་ལུང་བྱང་ཡིན་ནོ་ཞེས་ཤོག་དྲིལ་ཞིག་
གནང་བྱུང་བ་ཁ་ཕྱེ་བས། ཡི་གེ་གོང་འོག་རིམ་པ་གཉིས་ཀྱི་རྣམ་པར་འདུག་
པའི་གོང་མར། སྐྱེ་བ་སྔོན་མ་ནི་ཀུན་མཁྱེན་ཆོས་རྗེའོ། །ཞེས་འདུག །ཕྱི་མ་
རྣམས་ཀློག་པར་བརྩམ་པ་ན། གསལ་སྣང་དེ་ནམ་མཁའ་ལ་སྤྲིན་དེངས་པ་
བཞིན་སོང་ལ། དེའི་ཚེ་སྐུའི་བྱད་དབྱིབས་སོགས་འདི་ལྟར་འདུག་སྙམ་པའི་
འཛིན་ཤེས་རགས་པ་གང་ཡང་མ་བྱུང་ངོ་། །གསུང་གིས་བྱིན་གྱིས་བརླབས་
ནས་བསྟན་བཅོས་བརྩམ་པར་རྗེས་སུ་གནང་བ་སྟེ་ཞལ་མཐོང་གཉིས་པའོ།།
དེ་ནས་ཟླ་ཤས་སོང་ཙ་ན། ཀུན་མཁྱེན་བླ་མ་ཉིད་པཎྜི་ཏའི་ཆ་བྱད་
སྣུམ་བག་དང་ལྡན་ཞིང་། ཤིན་ཏུ་གཞོན་ཤ་ཆགས་པ་དགུང་ལོ་ཉི་ཤུ་རྩ་
གྲངས་པའི་སྐུ་ན་ཅན། - དབུ་ལ་པཎ་ཞྭ་རྣ་རིང་བཞེས་པ་ཞིག་དང་མཇལ་ཏེ།
རྡོ་རྗེ་ཕུང་པོའི་དཀྱིལ་འཁོར་ ལུས་དཀྱིལ་རྨད་དུ་བྱུང་བའི་རྟ་བབས་གོང་མ་
གཉིས་ཀྱི་འཕྱང་འཕྲུལ་ལ་བརྟེན། ལྷུན་གྲུབ་རིགས་ལྔ་ཡབ་ཡུམ་ཟུང་དུ་
འཇུག་པའི་བརྡས། འོད་གསལ་དག་པ་རབ་འབྱམས་ཀྱི་དབང་བསྐུར་ནས། །
ཅི་ཡང་མི་གསུང་བར་ཤིན་ཏུ་དགྱེས་པ་ཆེན་པོའི་ཞལ་འཛུམ་མུ་ལེ་བའི་ངང་ལ།
དག་ཆེན་ཡེ་ཤེས་ཀྱི་སྣང་ཆ་དབྱིངས་སུ་ཐིམ་པར་གྱུར་པ་ནི་ཐུགས་ཀྱིས་བྱིན་
གྱིས་བརླབས་ནས་དོན་རྒྱུད་རྟོགས་པའི་བདག་པོར་རྗེས་སུ་གནང་བ་སྟེ་ཞལ་
མཐོང་གསུམ་པའོ། ། །
124



འཇིགས་གླིང་འཁྲུངས་ཡུལ་དཔལ་རི།



འཇིགས་གླིང་གདན་ས་ཚེ་རིང་ལྗོངས།



དེའི་ཚེ་ཕྱི་ཡུལ་གྱི་སྣང་བ་གཏད་མེད་དུ་གྲོལ་ཏེ་མཉམ་གཞག་གི་
དགོངས་པ་ལ་ཕྱོགས་ལྷུང་གི་རིས་མེད། ནང་འཛིན་པའི་འདུ་ཤེས་ལ་རྩིས་
གདབ་ཀྱི་རིས་མེད་པས་རང་གྲོལ་ཕྱོགས་ཡིན་དུ་སངས། རྗེས་ཐོབ་ཤེས་
རབ་ཀྱི་སྣང་ཆར་དགའ་བ་དང་སྐྱོ་བའི་ཡིད་ཀྱིས་དུས་འདས་ཏེ། དད་པ་དང་
གདུང་ཤུགས་དྲག་པོའི་རྐྱེན་གྱིས་བསྟོད་པ་དཔྱིད་ཀྱི་རྒྱལ་མོའི་རྒྱང་གླུ་ཞེས་
བྱ་བ་དེ་ཡང་བརྩམས། ཤིང་རྟ་གསུམ་དང་མཛོད་ཆེན་བདུན་གྱི་བརྗོད་བྱའི་
དོན་སྙིང་ལ་ཤར་བས་ཀུན་མཁྱེན་ཞལ་ལུང་། པདྨ་དཀར་པོ། གོལ་ཤོར་
ཚར་གཅོད་སོགས་མན་ངག་གི་གནད་ལྟ་སྒོམ་གྱི་བཅུད། ཉམས་ལེན་གྱི་ཚང་
ལྟ་བུའི་གནད་ལག་བཅངས་མ་ཚིག་ཉུང་ལ་དོན་གསལ་བ་མང་པོ་ཡང་བྲིས།
དེ་ཡང་སྒོམ་ཆེན་པ་ནི་བཤད་རལ་དང་རྟོག་དཔྱོད་ལ་གཙོར་འདོན་མི་
བྱེད་ཅིང་། ཁྱད་པར་དུ་ཐོས་བསམ་ཙམ་ལ་བརྟེན་པའི་ཐ་སྙད་དང་གནས་
ལུགས་བརྗོད་བྲལ་གྱི་དོན་གོ་བའི་ཕོ་ཚོད་ཙམ་གྱིས་གཏན་ལ་ཕབ་པའི་བསྟན་
བཅོས་དང་མི་འདྲ་བར་འཁོར་འདས་ཀྱི་ཆོས་ཐམས་ཅད་ལ་རྫོགས་པའི་
སངས་རྒྱས་དང་། ཨོ་རྒྱན་ཆོས་རྗེ། བི་མ་ལ། མགོན་པོ་ཀླུ་སྒྲུབ་ལྟར་
དབང་བསྒྱུར་ནུས་པའི་བརྟུལ་ཞུགས་ཀྱིས་བསྟན་པའི་སྲོག་ཤིང་དུ་བསྒྲུབས་
པ་ཀུན་མཁྱེན་ཆེན་པོའི་བསྟན་བཅོས་ཉི་ཟླའི་སྣང་བ་ལྟ་བུ་རྩོད་པ་དང་རྒོལ་
ངན་གྱིས་གྲུགས་ལྟ་བར་མི་བཟོད་པ་འདི་དག་ཡོད་བཞིན་ད། རང་ཅག་གི་
སྲིན་བུའི་མེ་འོད་ལྟ་བུའི་གླེགས་བམ་ཆེན་པོ་བཅོས་པ་ལ་དགོས་པ་མེད་སྙམ་
ནས་ལྷོད་དེ་སྡོད་པ་ལ་འདུན་ནོ། ། ད་
125



འོན་ཀྱང་དགོངས་གཏེར་ཆེན་པོ་དེ་དག་གི་དོན་ལ་ཐོས་པ་དང་། །
བསམ་པ་དང་། སྒོམ་པ་དང༌། བཀུར་སྟི་དང༌། རི་མོར་བྱ་བ་དང་།
བཤད་པ་དང་། སྒྲུབ་པའི་སྒོ་ནས་རང་རྒྱུད་སྨིན་གྲོལ་དུ་བསྒྲུབ་ཅིང་གཞན་
དག་ལའང་བསྔགས་པར་བརྗོད་པ་དང༌། རྒྱ་ཆེར་འདོམས་པའི་སྤྱོད་པ་ལ་
བསླབ་པར་དམ་བཅས་ཤིང་། དེ་ཡང་གཞོན་ནུ་ནོར་བཟང་གིས་བྱང་ཆུབ་
སེམས་དཔའ་ཀུན་ཏུ་བཟང་པོའི་སྤྱོད་པ་སྨོན་ལམ་དུ་བཏབ་པར། ལན་གཅིག་
ཙམ་ཡང་དད་པ་སྐྱེས་པ་ནི། །བསོད་ནམས་དམ་པའི་མཆོག་ཏུ་འདི་འགྱུར་རོ།།
ཞེས་བཤད་པ་ལྟར། གདུལ་བར་བྱ་བ་གང་ཟག་གི་དད་པའི་མྱུ་གུ་གསར་དུ་
བསྐྱེད་པ་དང་། བྱིན་རླབས་དོན་གྱི་ཉེ་བརྒྱད་ལག་པའི་མཐིལ་དུ་ཟིན་པའི་རྟེན་
འབྲེལ་གྱི་བདེན་པ་མི་འགོག་པའི་ཕྱིར་དུ། ཆོས་ཀྱི་རྣམ་གྲངས་དེ་དག་གི་དོན་
ཟབ་པ་དང་རྒྱ་ཆེ་བ་ཇི་སྙེད་ཅིག་དགོངས་པའི་ཀློང་ནས་རང་ཤར་བའི་ཚུལ་
དུ་བཀོད་པ་མན་ངག་གི་བསྟན་བཅོས་རིན་པོ་ཆེ་ལུང་གི་གཏེར་མཛོད་ལ་
སོགས་པའང་བགྱིས་ནས་རྡོ་རྗེའི་གནས་ཆེན་པོ་རྣམས་གསལ་བར་བགྱིས་པ་
ཡིན་ནོ། ། །
གཏམ་ཚོགས་ལེའུ་རེ་དྲུག་པ་ལས།
ངས་ནི་གཞུང་ལུགས་མ་སྦྱངས་ཏེ།
རྒྱལ་བ་ཀློང་ཆེན་རབ་འབྱམས་ཀྱི།
ཡེ་ཤེས་སྐུ་དང་འགགས་མེད་གསུང་།
།
།
126



།
མཇལ་བས་སྐད་ཅིག་ཡུད་ལ་གྲོལ། །
གྲོལ་ལོ་སྙམ་པའི་ང་རྒྱལ་དང་། །
མ་གྲོལ་སྙམ་པའི་ཞུམ་པ་མེད།
གྲུབ་མཐའ་ཀུན་གྱི་དེ་ཉིད་རིག་
རིག་པ་ཐམས་ཅད་རང་ཉིད་ཀྱིས།
རྟོགས་པའི་དོན་དང་འགལ་མེད་མཐོང་།
མཐོང་མེད་ཆོས་ཉིད་བདེན་པ་ནི། །
རྣམ་ཐར་སྒོ་གསུམ་ལ་གནས་པས། །
མཛུབ་མོས་མཚོན་པའི་ཡུལ་མིན་ཕྱིར། །
གྲུབ་མཐའི་ཞེན་པ་ཐམས་ཅད་ཞིག
བསྒོམ་བྱ་སྒོམ་བྱེད་མེད་པའི་ངང་།
བྱ་བྱས་ཆོས་སྤྱོད་མེད་པའི་ངང༌། །
ཆོ་ག་བཟླས་བརྗོད་མེད་པའི་ངང་།
དྲན་པ་ཉེ་བར་གཞག་པའི་ངང་། །
རང་བབ་བཞག་པས་ཟག་བཅས་ཀྱི། །
ལུས་ལ་གདུང་དང་སྐུ་བལ་གྱི། །
རིང་བསྲེལ་དག་ཀྱང་མང་དུ་བྱོན།།
སྒོམ་པ་དཔལ་གྱི་མཆིམས་ཕུར་བྱས།
ཉམས་དང་རྟོགས་པའི་མཛོད་ཀློང་བརྡོལ།
127



སྣང་བ་བརྡ་དང་དཔེ་ཆར་ཤར། ད་
འགྲོ་དོན་གཙང་དང་མོན་ལ་བྱས། །
འབྲེལ་ཚད་དོན་ལྡན་སྨོན་ལམ་བཏབ། ད ་
སྡོད་ས་དད་མེད་ལུང་པར་བྱས།
།
དཀོར་དང་རྣམ་གཡེང་ངང་གིས་ཞི། །
གདུལ་བྱ་དབུས་གཙང་ཁམས་ནས་འདུས། དེ་
སྦྱིན་པ་རྣམ་བཞིས་ལེགས་པར་བསྐྱངས། །
གསེར་དངུལ་རྫས་དང་དབྱིག་ལ་སོགས། །
མི་འདོད་བཞིན་དུ་སུན་སུན་བྱུང་།
།
ཆོས་འཁོར་གསུམ་ལ་བསྟི་སྟང་དང་། །
རྟེན་བཞེངས་ཁྲི་མཆོད་སྟོང་མཆོད་ཕུལ། །
སེམས་ཅན་མང་པོའི་སྲོག་སྐྱོབ་པས།
ཚེ་ཡང་མཐར་ཕྱིན་ལུང་བསྟན་ཐོབ། །ཅེས་གསུངས་སོ། །
སྣང་ཚུལ་སྒྱུ་མ་ཙམ་དུ་སྐུ་ཚེའི་འདུ་བྱེད་གཏོང་བའི་ཚུལ་ནི། སྔར་བསམ་
ཡས་མཆིམས་ཕུར་དཔལ་ཨོ་རྒྱན་ཆེན་པོའི་ལུང་བསྟན་རོ་དུས་དུས་མེ་ཞེས་པ་
རོ་དུས་ལོ་དང་དུས་མེ་ཟླ་བའི་གྲངས་སུ་བྱས་ན་དྲུག་ཅུ་རེ་དགུ་འབྱུང་བས་དེ་
ཉིད་ཐོག་ཏུ་ཁེལ་བ་ལས་ཅུང་ཟད་སྐུ་ཚེ་འདིའི་གདུལ་བྱ་མ་རྫོགས་པས་དགུང་
ལོ་བདུན་ཅུའི་སྟེང་དུ་ཕེབས་པ་ན། ་་་་་
128



195101/ མ་མགོན་ལྕམ་དྲལ་གྱི་གཏོར་སྒམ་གྱི་ནང་དུ། སངས་རྒྱས་དང་བྱང་
ཆུབ་སེམས་དཔའ་རྣམས་ལ་ཕྱག་འཚལ་ལོ། །ཁ་ཆེམས་ཚིག་གསུམ་བཤད་
ཀྱིས་ཉོན། །ཁོ་བོ་རྒྱལ་པོ་ཀྲི་ཀྲིའི་བུར་གྱུར་པའི་ཚེ་སངས་རྒྱས་འོད་སྲུངས་
ལས་སེམས་བསྐྱེད། ཤཱཀྱ་ཐུབ་པའི་གཅུང་དུ་གྱུར། བོད་འདིར་སྤྲུལ་པའི་
རྒྱལ་པོ་སྲོང་བཙན་གྱི་དུས་དགེ་སློང་ཨ་ཀར་མ་ཏིར་གྱུར་པ་ནས་མཁན་སློབ་
ཀྱི་དུས་བི་མ་ལ་དང་རྒྱལ་སྲས་ལྷ་རྗེར་བསྟན་ནས་སྐྱེ་བ་ཐམས་ཅད་དུ་བསྟན་
འགྲོའི་དོན་བྱས་ཤིང་བྱང་ཆུབ་ཀྱི་སྤྱོད་པ་ལ་བསླབས་པས་མཐར་བསྐལ་
བཟང་འདིའི་སངས་རྒྱས་རྣམ་པར་རྒྱལ་བ་ཅན་དུ་འཚང་རྒྱ་བའི་ལུང་བསྟན་
ཐོབ། །
ད་རེས་ཀྱི་སྐྱེ་བ་འདི་ཡང་འབད་པ་ཆུང་དུས་རང་བྱུང་གི་རྟོགས་པ་
རྒྱུད་ལ་སྐྱེས། ཆོས་ཐམས་ཅད་མ་བསླབས་པར་ཤེས། སེམས་ཅན་ལ་
སྙིང་རྗེ་ཚད་མེད་པ་དང་ལྡན་ཞིང་མི་ཚེ་དབེན་པ་འབའ་ཞིག་ཏུ་དུས་འདའ་བར་
བྱས་པས་འཆི་བ་ལ་འཚེར་ངད་ཅུང་ཟད་ཀྱང་མེད། བདེ་བ་ནས་བདེ་བ་རུ་
འགྲོ་བ་ལ་མྱ་ངན་མ་བྱེད་པར་འབྱུང་བ་སྡུད་པའི་ཚེ། ད་ནི་རང་བཞིན་སྤྲུལ་
པའི་ཞིང་དང་པདྨ་འོད་དུ་ཕེབས་པའི་དུས་ལ་བབས་སོང་ངོ་ཞེས་རྣ་ལམ་དུ་
སྒྲོགས། གསོལ་འདེབས་མི་དགོས། དགོངས་རྫོགས་ཀྱི་གཙོ་བོར་མཆོད་
འབུལ་དང་ཚོགས་བསྐང་ལ་གྱིས། ཕུང་པོ་འདི་སྐྱེ་བ་བདུན་པ་ཡིན་པས་ལོ་
གཅིག་ལ་ཉེ་བ་ཚྭ་བསྡམས་བྱས་ནས་མཆོད་རྟེན་གྱི་ནང་དུ་རིལ་པོར་བཞག་ན་
ས་བཅུད་མི་ཉམས་པ་དང་། བསྟན་རྒྱུན་ལ་ཕན། ཉེ་འཁོར་གྱི་སྐྱེ་བོ་བླུན་པོ་
129



རྣམས་ཀྱིས་ངའི་རྒྱུད་ཚོད་ངོ་མི་ཤེས་པས་སངས་རྒྱས་འབྱུང་བ་ལ་མཉེས་
པར་མི་བགྱིད་པ་མང་བས་ཡང་ན་གཙང་པོར་སྦྱོངས། བསྐྱེད་རྫོགས་དང་མི་
ལྡན་པའི་སྦྱིན་སྲེག་མ་བྱེད། སྤྲུལ་པ་སྒྱུ་མ་ལྟ་བུས་འདུལ་བའི་སྐྱེ་བ་མི་འོང་
བའི་ངེས་པ་མེད་པས་དབང་ཆས་རྣམས་མ་ཉམས་པར་གཞོག། སྐྱེ་བ་ཕར་རྩད་
མི་དགོས། མ་མགོན་ལྕམ་དྲལ་གྱི་གསོལ་ཀར་འབུངས། ་་་་་
ང་ནི་རྟག་ཏུ་ཆོས་ཉིད་ངང་།
།
ང་ལ་འགྲོ་སྡོད་གཉིས་སུ་མེད། ，
སྐྱེ་འཆིར་བསྟན་པ་རྗེས་ཐོབ་ཙམ། །
ཡེ་གྲོལ་ཆེན་པོར་རྫོགས་སངས་རྒྱས། ཞེས་སོ། ། 1
ཡང་སྐུ་མདུན་གྱི་གསོལ་ལྕོག་སྲུབ་ཏུ་ཤོག་དྲིལ་ཞིག་ལ། །
འོད་སྣང་མཐའ་ཡས་ཞབས་ལ་ཕྱག་འཚལ་ལོ། །
སྐྱེ་བ་ཞེས་བྱ་སྲིད་པའི་འཁོར་ལོ་སྟེ། །
རྟེན་འབྲེལ་བཅུ་གཉིས་རྒྱུན་ལ་རྟག་འཁོར་ནས། །
ནད་སོགས་སྡུག་བསྔལ་བདེན་པའི་ཉེར་ལེན་ཅན།
འཆི་བ་ཞེས་བྱ་དོན་དམ་བདེན་པ་སྟེ། །
སེམས་ཀྱི་ཆོས་ཉིད་རང་བཞིན་མེད་པ་ལ། །
སྐྱེ་འཆིའི་བར་ལག་རྣམ་པར་རྟོག་པས་བཟོས། །
ཡུལ་ལྔའི་ཤེས་པ་རྣམ་ཐར་སྒོ་གསུམ་ཀློང༌། །
འདྲེས་འདི་རང་བྱུང་རྡོ་རྗེའི་གཞལ་མེད་ཁང་
། །
130



པདྨ་འོད་དང་རང་བཞིན་སྤྲུལ་པ་ནི། །
ཐུགས་རྗེས་འགྲོ་བ་འདུལ་བའི་གནས་མཆོག་སྟེ། །
མོས་གུས་ཅན་དང་འབྲེལ་ཐོགས་ཡིད་ཅན་ཀུན། །
ཚོམ་བུ་གཅིག་ཏུ་མངོན་འཚང་རྒྱ་བར་ཤོག །
ཅེས་གདམས་ནས་ངོ་མཚར་གྱི་བཀོད་པ་མཐའ་ཡས་པ་དང་བཅས་ས་ཕོ་རྟ་ལོ་
དབྱུག་གུའི་ཟླ་བའི་ཚེས་གསུམ་གྱི་མཚན་མོའི་ཐུན་དང་པོ་ལ་བབ་པ་ན་དྲང་
སྲོང་ཙོག་པུའི་འདུག་སྟངས་ལ་བཞུགས་བཞིན་དུ་མཆོད་པ་ཤོམས་ཤིག་
ཅེས་བཀའ་སྩལ་ནས་རེ་ཞིག་གདོད་མའི་དབྱིངས་སུ་སྤྲོས་པ་ཉེ་བར་བསྡུ་
བར་མཛད་དོ།། །།
131



གུ་རུ་ཤ་ཀྱ་སེང་གེ།
། ལy
ཚ
༢༽
2
ཆེམ་ཆེམ )
རྒྱ་



༈ །དེའི་ཆོས་བདག་ཏུ་སློབ་དཔོན་པདྨས་དབང་བསྐུར་
ཞིང་བཀའ་རྒྱས་བཏབ་པ་རྡོ་གྲུབ་རྒན་འཇིགས་
མེད་འཕྲིན་ལས་འོད་ཟེར་ཞབས་
ཀྱི་ལོ་རྒྱུས། །



རྡོ་གྲུབ་ཆེན་འཇིགས་མེད་ཕྲིན་ལས་འོད་ཟེར།



༄༅། །སྐྱེས་ཆེན་དམ་པ་དེ་ཉིད་ལས་ལུང་ཟིན་གྱི་ཐུགས་སྲས་རྡོ་
གྲུབ་རྒན་འཇིགས་མེད་འཕྲིན་ལས་འོད་ཟེར་ལ་བརྒྱུད་པ་སྟེ།
གསང་གཏམ་ཆེན་མོར། །འདིའི་བཀའ་བབས་སུ་ཡིན། གཏད་རྒྱ་
གང་ལ་མཛད། རང་གི་སྐྱེ་མཐའི་ལུང་བསྟན་གང་འདྲ་ཞིག་བསམས་ནས་
གཤམ་དུ་བརྟགས་པས། ཆོས་རྒྱལ་ཡབ་སྲས་ཆོས་ཀྱི་སྐལ་པར་གདམས།
།ཞེས་ཤིན་ཏུ་གསལ་བར་མཐོང་། ཞེས་དང་། །
གནད་བྱང་ཐུགས་ཀྱི་སྒྲོམ་བུ་ལས། །
ལྷ་སྲས་སྤྲུལ་པས་ཆོས་སྒོ་འབྱེད། །ཅེས་དང་། །
བསྐྱེད་རྫོགས་སྒོམ་ཕྱོགས་དྲི་ལན་ལས།
བདེན་རྣམས་གཉིས་ཀྱི་འཁོར་ལོ་དང་། །
བྱང་ཆུབ་སེམས་ཀྱི་མཐུ་བསྟན་པ།
བྱ་བའི་ནང་ནས་རླབས་པོ་ཆེ། །
སྒྲུབ་པ་ཆོས་རྒྱལ་ཡབ་སྲས་ཀྱི།
སྨོན་ལམ་དུས་སུ་སྨིན་པ་ཡིན། །
དགའ་བ་སྒོམས་ཤིག་རིགས་ཀྱི་བུ།
ཞེས་གདམས་པ་ལྟར་ལྷ་སྲས་མུ་རུབ་བཙན་པོ། སངས་རྒྱས་གླིང་པ་སོགས་
ཀྱི་སྤྲུལ་པའི་ཟློས་གར་རྡོ་གྲུབ་ཆེན་འཇིགས་མེད་ཕྲིན་ལས་འོད་ཟེར་ནི།
གཏེར་ཆེན་སངས་རྒྱས་གླིང་པའི་དགོངས་འདུས་ལུང་བསྟན་བཀའ་
བརྒྱ་མ་ལས་གསལ་བ་ལྟར། བོད་ཆེན་པོའི་རྒྱལ་ཁམས། མདོ་ཁམས་སྒང་
132



དྲུག་གི་ནང་ཚན་དངུལ་རྫ་ཟལ་མོ་སྒང་གི་བྱེ་བྲག་རྡོ་ཡུལ་ཞེས་པའི་སྟོད་དུ།
སྨུག་པོ་སྡོང་གི་རིགས་སུ་མ་སྨད་པ། བུ་ཆུང་འཁེན་དམར་ཞེས་པའི་དཔའ་
མཛང་ལྡན་པའི་བརྒྱུད་ལས། རབ་བྱུང་བཅུ་གཉིས་པའི་ནང་ཚན་ལོ་ང་དགུ་
པ། ཤིང་མོ་གླང་གི་ལོར་སྐུ་འཁྲུངས། ཆུང་ངུ་ནས་དམ་པའི་རིགས་སད།
དངོས་མེད་ཀྱི་ལྷ་འདྲེ་བཏུལ་བ་སོགས་མ་ངེས་པའི་སྤྱོད་པ་སྣ་ཚོགས་མཛད།
ཞེ་ཆེན་རབ་འབྱམས་གཉིས་པ་འགྱུར་མེད་ཀུན་བཟང་རྣམ་རྒྱལ་ལ་
གཙུག་ཕུད་ཕུལ་བས། མཚན་ཀུན་བཟང་གཞན་ཕན་དུ་བཏགས། |
རྫོགས་ཆེན་གངས་ཁྲོད་གོང་མ་བདེ་བ་ཆེན་པོར་ལོ་བདུན་བར་སྒྲུབ་
པ་ལ་རྩེ་གཅིག་ཏུ་གཞོལ་བས་གྲུབ་པའི་གོ་འཕང་མཐོན་པོར་གཤེགས། །
བོད་དུ་སྔ་ཕྱིར་ལན་བཞིར་བྱོན་པའི་དང་པོ་གཉིས་སུ་དྭགས་ལ་སྒམ་
པོར་གྲུབ་ཆེན་དམ་ཆོས་དབང་ཕྱུག་སོགས་ལས་ཟབ་ཆོས་མང་དུ་གསན་ཅིང་
ཉམས་རྟོགས་ཀྱི་ཞུན་ཐར་བཅད། །
གཞན་ཁམས་ཕྱོགས་སུ་སྔ་ཕྱིར། དཔལ་ཡུལ་ཀརྨ་བཀྲ་ཤིས། ཞེ་
ཆེན་འགྱུར་མེད་ཀུན་བཟང་རྣམ་རྒྱལ། ཀཿཐོག་པ་དྲི་མེད་ཞིང་སྐྱོང་།
རྫོགས་ཆེན་རྒྱ་རོང་དུ་རྗེ་དཔོན་པདྨ་ཀུན་གྲོལ་རྣམ་རྒྱལ། རྫོགས་ཆེན་རུ་དམ་
དུ་པདྨ་རིག་འཛིན་སྐུ་སྐྱེ་གསུམ་པ་ངེས་དོན་བསྟན་འཛིན་བཟང་པོ་སོགས་རྣམ་
འདྲེན་དམ་པ་ཉི་ཤུའི་ཞབས་པད་ལས་སྔ་འགྱུར་གཙོ་བོར་གྱུར་པའི་གསན་
བསམ་མཐའ་ཡས་པར་མཛད། །
133



ཁྱད་པར་དགུང་གྲངས་ཞེ་གཅིག་ཏུ་སོན་པ། རབ་བྱུང་བཅུ་གསུམ་
- པའི་ནང་ཚན་ལོ་སོ་དགུ་པ་ཤིང་མོ་སྦྲུལ་ལོར་དབུས་བྱོན་གསུམ་པའི་སྐབས་
མདོ་མཁར་ཚེ་རིང་ལྗོངས་སུ་རིག་འཛིན་འཇིགས་མེད་གླིང་པ་ཆེད་ཀྱིས་།
མཇལ་བ་ན། ལྷ་སྲས་དམ་འཛིན་གྱི་རྣམ་འཕྲུལ་དུ་ངོས་བཟུང་། ཕས་བུ་
གཅིག་པུ་ལ་བརྩེ་བ་ལྟར་བཀའ་དྲིན་ཆེན་པོས་བསྐྱངས་ཏེ། ཀློང་ཆེན་སྙིང་
ཐིག་གི་ཆོས་བདག་གི་གཙོ་བོར་དབང་བསྐུར། འཇིགས་མེད་ཕྲིན་ལས་འོད་
ཟེར་ཞེས་མཚན་གྱི་ཅོད་པན་དཔྱངས། །
སླར་ཡང་ལན་བཞི་པར་ཀུན་མཁྱེན་གྱི་དྲུང་དུ་འབུལ་ནོད་དང་བཅས་
ཕེབས་ཤིང་ཆོས་འཕྲོ་རྫོགས་པར་གསན། དེ་སྐབས་སྟོད་ཧོར་གྱི་དུས་
གཟིང་སྟོབས་སུ་བདོ་བས་དབུས་གཙང་གི་མཆོག་དམན་ཐམས་ཅད་འཇིགས་
སྐྲག་ཆུ་ཁོལ་བ་ལྟ་བུའི་སྐབས།
| བསམ་ཡས་པེ་ཧར་དཀོར་མཛོད་གླིང་དུ། རྒྱལ་པོའི་སྐུ་རྟེན་ལ།
ཆོས་འཁོར་གཉན་པོ་བསྲུང་བར་བཀའ་བསྒོས་པས། སྐུ་གཡོབ་ཀྱིས་དབུ་
བསྒར། དེ་མ་ཐག་ཧས་པོ་རིའི་རྩེར་ལྷ་བསངས་བཏང་བའི་དུད་པ་ནམ་
མཁར་ཕྱིན་པ་བྱ་ཁྱུང་གི་རྣམ་པ་འཇིགས་གཟུགས་ཅན་དུ་གྱུར་ནས་གནོད་
པའི་ཕྱོགས་སུ་ཕྱིན་པས་དཔག་དཔུང་བཟློག་ནུས་པ་ཀུན་གྱིས་མཐུན་སྣང་དུ་
བྱུང་།
འཇིགས་པ་མེད་པའི་ལུང་བསྟན་སྩལ་བ་མངོན་དུ་གྱུར་པས་གཞུང་
ས་ཆེན་པོ་ནས་མཐོང་བཀུར་བདག་རྒྱན་ཚད་མེད་པར་གནང་། །
154



སྐབས་དེ་ནས་གྲུབ་ཆེན་ཅེས་པའི་མཚན་ཡོངས་སུ་གྲགས་པ་བྱུང་།
བེམ་པོ་ལ་རིག་པ་གཏད་ནས་ཕཊསྒྲ་བརྗོད་ཚེ་ནམ་མཁའ་ལ་འཕར་ནུས་པ།
འབྱུང་པོ་རོ་ལངས་བཏུལ་བ་སོགས་གྲུབ་པའི་སྤྱོད་པ་སྣ་ཚོགས་ལ་མངའ་
བརྙེས། །
ཙ་རི་རོང་བསྐོར་ལ་ཕེབས་ནས། རང་གཏེར་གནད་བྱང་ཐུགས་ཀྱི་
སྒྲོམ་བུ་སོགས་ལས་ལུང་བསྟན་པ་ལྟར་སྔོན་སྨོན་ཐུགས་བསྐྱེད་ཀྱི་འབྲེལ་
བས་བསྡུས་པའི་རྟེན་འབྱུང་དགེ་བའི་ལེགས་ཚོགས་གཅིག་ཏུ་འགྲིགས་པའི་
སྟོབས་ལས། སྡེ་དགེ་ས་སྐྱོང་ཚེ་དབང་ལྷ་མོ་ཡུམ་སྲས་ཀྱིས་དབུ་བླར་བཀུར་
ཞིང་མཆོད་ཡོན་ཟུང་འབྲེལ།
རྫོགས་ཆེན་པདྨ་རིག་འཛིན་སྐུ་འཕྲེང་བཞི་པ་མི་འགྱུར་ནམ་མཁའི་རྡོ་
རྗེ་བྲག་ཆེན་ཡར་ལུང་པ་པདྨ་བཀོད་དུ་ཕེབས་སྐབས། ཛ་གད་དཔའ་བོའི་
སྐྱེམས་ཀྱི་བརྡ་དབང་ལས། ཐུགས་རྒྱུད་དགོངས་པའི་བྱིན་རླབས་ཅར་ཕོག་
ཏུ་འཕོ་ནས་སྐུ་ཚེ་དེར་ཆོས་ཉིད་ཟད་སར་ཕྱིན་ཏེ་གྲུབ་པའི་ས་མཐོར་བསྙེགས།
མགོ་ལོག་ཨ་སྐྱོང་ཆོས་ཕྱུག་རྒྱལ་གྱི་བརྒྱུད་ལས་བྱུང་བའི་ཆོས་སྐོར།
ཕ་བསོད་ནམས་འཕེན་དང་། མ་བཙན་གྱི་བུ་བརྒྱུད། མགར་ཟ་ཞེས་པའི་
སྲས། སྔགས་འཆང་འཇའ་ལུས་རྡོ་རྗེའམ། མདོ་མཁྱེན་བརྩེ་ཡེ་ཤེས་རྡོ་རྗེ་
ཉིད། རིགས་ཀྱི་བདག་པོ་ཀུན་མཁྱེན་འཇིགས་མེད་གླིང་པ་མཆོག་གི་ཡང་
སྲིད་འཁྲུལ་མེད་དུ་ངོས་འཛིན་ལུང་བསྟན། སྐུ་ཡོན་དང༌། སྨིན་གྲོལ་
གསན་བཞེས། ཕྱི་ནང་གསང་གསུམ་གྱི་བསླབ་སྒོ་སོགས་ལུགས་གཉིས་ཀྱི་
སྒོ་གང་ནས་གཅེས་པར་བསྐྱངས་ཏེ་སྐུའི་བདག་གཉེར་རྩ་བར་མཛད། །
135



མདོ་མཁྱེན་བརྩེ་ཡེ་ཤེས་རྡོ་རྗེ་དང་། གཞན་རྡོ་བླ་འཇིགས་མེད་སྐལ་
བཟང་ངམ། ཆོས་ཀྱི་བློ་གྲོས་སམ། གསང་མཚན་སྐྱེས་བུ་ཡེ་ཤེས་རྡོ་རྗེ།
རྫོགས་ཆེན་སྐུ་ཞོགས་དགེ་མང་ངམ། རྒྱས་སྲས་གཞན་ཕན་མཐའ་ཡས་
སམ། རྒྱས་སྲས་རིག་པའི་རྡོ་རྗེ་༢ ། རྫོགས་ཆེན་བཞི་པ་མི་འགྱུར་
ནམ་མཁའི་རྡོ་རྗེ་ན། ཆོས་དབྱིངས་སྟོབས་ལྡན་རྡོ་རྗེ་སྟེ་རྡོ་རྗེའི་གདུང་ཆེན་
བཞི།
།
བུད་ད་མཆེད་དྲུག་འཇིགས་མེད་རྒྱལ་བའི་མྱུ་གུ། རས་པ་དམ་ཚིག་
རྡོ་རྗེ། རྫ་ཀི་ལུང་བླ་མ་འཇིགས་མེད་ངོ་མཚར། འཇིགས་མེད་བློ་གསལ་
ལམ་མགོ་ཚ་སྤྲུལ་སྐུ། ཞེ་ཆེན་རབ་འབྱམས། རྫོགས་ཆེན་སློབ་དཔོན་ནམ་
མཁའ་འོད་གསལ་སྐུ་ཕྲེང་གསུམ་པ། ཀཐོག་སི་ཏུ། ཀཿཐོག་དགེ་སྤྲུལ་མ་
ཧཱ་པཎྜི་ཏ། རེ་ཀོང་ནས་སྔགས་འཆང་རྡོ་རྗེ་འཛིན་པ་དཔལ་ཆེན་ནམ་མཁའ་
འཇིགས་མེད་སོགས་བསྟན་པ་འཛིན་ནུས་པའི་སྐྱེས་ཆེན་དུ་མ་བསྐྲུན་ཅིང་།
སྔ་ཕྱིར་རྙིང་རྒྱུད། སྙིང་ཐིག་གོང་འོག །མཛོད་བདུན། རིག་འཛིན་སྲོག་
སྒྲུབ། བཀའ་བརྒྱད་རང་ཤར་སོགས་བྱང་གཏེར། དག་སྣང་རྒྱ་ཅན། རིག་
འཛིན་ཡོངས་བསྡུས་སོགས་ཀྱི་ཆོས་འཁོར་བསྐོར། །
| མགོན་པོ་འོད་དཔག་མེད་ཀྱིས་ཞལ་ཡང་ཡང་གཟིགས། ཨོ་རྒྱན་
ཆེན་པོ་དང༌། ཀུན་མཁྱེན་ཡབ་སྲས། མི་ལ་བཞད་པ་རྡོ་རྗེའི་བྱིན་རླབས་ལས་
བརྟེན་དམ་ཆོས་བདེ་ཆེན་ལམ་མཆོག་ཅེས། སྣང་བ་མཐའ་ཡས་ཕྱི་ནང་
གསང་གསུམ་གྱི་སྒྲུབ་སྐོར། ཡང་གསང་རྟ་མགྲིན། རྫོགས་ཆེན་སྟོན་པ་བཅུ་
136



གཉིས་ཀྱི་སྒྲུབ་སྐོར། རྗེ་བཙུན་མི་ལ་རས་པའི་བླ་སྒྲུབ། མ་གཅིག་ལམ་
སྒྲོན་གྱི་སྒྲུབ་ཐབས་དང་དབང་ཆོག གཅོད་ཡུལ་ཆུ་བོ་གཅིག་འདྲེས་ཀྱི་
སྐོར། སྤྲུལ་པའི་བཀའ་སྲུང་མ་ཧཱ་དེ་བ་བཅས་ཀྱི་སྨིན་གྲོལ་ཆ་ཚང་དགོངས་
པའི་གཏེར་ལས་གཏན་ལ་ཕབ། ཕྱོགས་ཀུན་ཏུ་སྤེལ་བར་མཛད། །
རྫ་རྒྱུད་སྟོད་སྨད་རྣམས་སུ་ཀུན་མཁྱེན་གྱི་རིང་ལུགས་འཛིན་པའི་
ཆོས་སྡེ་གཉིས་ཙམ་བཏབ། ཁྱད་པར་རོང་སྟོན་བདེ་ཆེན་གླིང་པའི་གཏེར་
ལུང་ལས། །
ལྷ་སྲས་རྣམ་འཕྲུལ་བྱང་སེམས་སྙིང་སྟོབས་ལྡན། །
རྫོགས་ཆེན་ཨ་ཏིའི་སྟོན་སྒོམ་ཁྱུ་གཅིག་འབྱུང་། །
གསེར་གྱི་སྟོད་སྨད་དགོན་གནས་གསུམ་ཙམ་འཆང་། །
ཞེས་གསལ་བར་བསྟན་པ་ལྟར། རང་གནས་རྡོ་སྟོད། ཤུག་ཆེན་སྟག་མགོ་
ཞེས་པའི་སའི་ཆར། དགོན་གནས་དང་པོ་ཤུག་ཆེན་འགྲོ་དོན་ལྷུན་གྲུབ་རྟེན་
དང་བརྟེན་པར་བཅས་པ་བཞེངས་ནའང་མཐར་འཁྱོལ་བར་མ་བྱུང་། ཐང་
གཉིས་པ་སླར་གཡེར་སྟོད་དུ་བྲག་ཆེན་ཡར་ལུང་ཞེས་པར། པདྨ་བཀོད་རྩ་
གསུམ་མཁའ་འགྲོའི་གླིང་ཞེས་པ་ཕྱག་བཏབ། ་
ཡར་མར་གྱི་ཚེས་བཅུ་བྱུང་རེས་དཔའ་བོ་མཁའ་འགྲོ་རྣམས་རང་
བཞིན་གྱིས་འདུ་བས་རོལ་མོའི་སྒྲ་སྒྲོགས་པ་ཀུན་གྱིས་ཐོས་རྒྱུ་ཡོད་པས།
འཇིག་རྟེན་མི་ནག་ཕོ་མོ་ཚོས་ཀྱང་། སྒྲ་ལ་ཉན་ནས་ཚེས་བཅུ་ཉེར་ལྔའི་དུས་
ཚེས་ངོས་འཛིན་ནུས་པའི་གནས་ཀྱི་མཆོག་གྱུར། བྱིན་རླབས་ཀྱི་ངད་པ་ཐུ་ལེ་
137



བ། ཟུར་ན་དུར་ཁྲོད་ཆེན་པོ། རྒྱ་གར་གྱི་དུར་ཁྲོད་བསིལ་བ་ཚལ་དང་
མཚུངས་པར་བསྔགས་པ། སྐབས་སུ་དུར་བྱ་ཀང་ཀ་རོ་ཟན་མངོན་སུམ་དུ་
སླེབས་པ། དུར་རྡོ་མི་མགོ་ཙམ། བཟོ་དབྱིབས་བུམ་ཐང་འདྲ་བ། དེ་རིང་
ལུང་གཞུང་དུ་བསྒྲིལ་ན། སང་རང་གནས་སུ་སླེབ་པ་ཡ་མཚན་ཅན་གྱི་གནས་
དེར་སྐུ་ཚེ་ཧྲིལ་པོར་བཞུགས། །
དགོན་གནས་དེ་ཡི་བྱང་ཕྱོགས་རྨ་ཆུ་དཀར་མོ་གཡས་འཁྱིལ་ཟེར་ །
བའི་འགྲམ་དུ། རི་བོ་དགེ་ལྡན་པའི་བསྟན་པའི་གནས་གཞི་ཆེན་པོ། ཨ་
རིག་ར་རྒྱ་དགོན་པ་གསར་བཞེངས་ཀྱི་ཐོག་མའི་རྟེན་འབྲེལ་ལོག་པས་རྐྱེན་
དབང་གིས་སྐབས་ཤིག་ན། བྱི་བའི་དུག་ནད་མ་རུངས་པས་དགེ་འདུན་བཞི་
སྟོང་ལས་ཕྱེད་ཙམ་གཤེགས་ནས་བཞུགས་མ་ནུས་པར། དགོན་གནས་དེའི་
གཡོན་ངོས་ཀྱི་ལུང་པར་སྒར་བཏབ་ནས་བཞུགས་དགོས་བྱུང་བས། ཕྱིས་སུ་
ཡུལ་ལ་མིང་ཆགས་པ། སྒར་ལུང་ཞེས་གྲགས། །
བྱམས་ཆེན་གྱི་དཀོན་གཉེར་གཅིག་ཡོད་པ། སྲོག་བློས་བཏང་ནས་
དགོན་དུ་བཞུགས་ཡོད་སྐབས། ཉིན་གཅིག་ཕྱི་རོལ་དུ་སྒྲ་སིལ་སིལ་གྲགས་པ་
ཐོས་ནས་བལྟས་ཚེ། ཁྱིམ་པ་རང་བཞིན་པ་སྟག་གི་མགུལ་ལ་དྲིལ་གཡེར་
བཏགས་ནས་ཁྲིད་པ་ཞིག་སླེབས་འདུག་ན། ཁྱོད་རང་འདིར་འོང་བ་མི་ལེགས།
རྐྱེན་ངན་གྱི་གནས་ཚུལ་རྣམས་བསྙད་པ་ན། གཅོད་ཀྱི་སྒོ་ནས་སྦྱིན་སྲེག་
བྱས། དེ་ནི་དགེ་འདུན་པ་རྣམས་ཚུར་ཕེབས་ན་ཉེར་འཚེ་མེད་ཅེས་བཀའ་
བསྩལ་བཞིན་སླར་ལྡོག་ཚེ་ནད་ཐམསཅད་རང་ཞིར་སོང་། ང་
138



དགོན་གནས་དེའི་རྒྱབ་རི་ཨ་མྱེས་ཁྱུང་མགོན་ཞེས་པའི་བྲག་རི་ལས་
ཆུ་གཏེར་བཏོན་ནས། དེའི་ཕུག་པར་བསྙེན་སྒྲུབ་མཛད་ནས་རྒྱུན་རིང་
བཞུགས་པའི་གྲུབ་ཆུ་ད་ལྟར་མཇལ་རྒྱུ་ཡོད། །
པ་གཞན་རེ་ཀོང་ཕྱོགས་ཆེད་ཕེབས་སྨིན་གྲོལ་གྱི་རྒྱུན་སྩལ་བ་ནས།
སློབ་བརྒྱུད་སྔགས་པ་ཕུར་ཐོག་ཅན་སྟོང་དང་དགུ་བརྒྱ་ཞེས་གྲགས་པ་ལས་
མཆེད་པའི་ཕྲིན་ལས་ཧ་ཅང་རྒྱས་པ་དང་། བླ་བྲང་ཕྱོགས་སོག་པོ་བང་གི་
དབུ་བླར་རྒྱུན་རིང་བཀུར་ཅིང་། མ་འོངས་ལུང་བསྟན་གྱི་གླེགས་བམ་པོད་
གཅིག་ཙམ་གནང་བ། ཕྱིས་སུ་བླ་བྲང་བཀྲ་ཤིས་སྒོ་མང་གི་ཐུགས་དམ་གྱི་
སྙིང་པོར་ཁས་འཆེ་བ་སོགས་མངོན་ཤེས་དང་གྲུབ་པ་ལ་ཐོགས་པ་མེད་པས་
མདོ་ཁམས་སྟོད་སྨད། རྒྱ་སོག རྒྱལ་རོང་དར་མདོ་ཡན་ཆད་ཀྱི་སློབ་མ་དང། །
མི་ཆེན་སྦྱིན་བདག་སྤྲིན་ལྟར་འདུ་བ། ལུགས་གཉིས་ཀྱི་ཕྲིན་ལས་གོང་དུ་
འཕེལ།
དེ་ལྟ་བུའི་མཛད་པ་མཐར་ཕྱིན་ནས། དགུང་གྲངས་དོན་ཅུ་དོན་
བདུན་དུ་ཕེབས་པ། རབ་བྱུང་བཅུ་བཞི་པའི་ནང་ཚན་ལོ་བཅོ་ལྔ་པ།
ལྕགས་མོ་སྦྲུལ། ཕྱི་ལོ་༡༨༢༡་ཆོ་འཕྲུལ་ཟླ་བའི་ཚེས་བཅུ་གསུམ་གྱི་ནམ་
གུང་ཙམ་དུ་སྐུ་ལ་བསྙུན་ཟུག་མེད་ཅིང་ རླུང་གི་ཐིམ་ཚུལ་སོགས་དང་ཞལ་
ཆེམས་རིགས་རྒྱས་པར་སྩལ་བའི་མཐར་རྟགས་དང་ཆོ་འཕྲུལ་མངོན་པར་
འདུ་མཛད་དེ་ཆོས་དབྱིངས་ཞི་བ་ཆེན་པོར་གཤེགས་པ་དང་། གདུང་དང་
རིང་བསྲེལ་གྱི་ཕུང་པོ་དང་བཅས་བཞུགས་པ་སྙིང་པོར་བྱས་པའི་གསེར་
གདུང་སོགས་ཀྱང་གྲུབ་བོ།།
139



，
,
85-
པ
?
གུ་རུ་ཉི་མ་འོད་ཟེར།



༈ །དེ་ནས་རིམ་པར་བརྒྱུད་པའི་འབྲེལ་ཚད་དོན་ལྡན་
ཉིད་དུ་ལུངགིས་བསྔགས་པ་རྡོ་གྲུབ་ཆེན་སྐུ་
འཕྲེང་བཞི་པ་འཇིགས་མེད་ཐུབ་བསྟན་
འཕྲིན་ལས་དཔལ་བཟང་པོའི་
ལོ་རྒྱུས་མཐུན་སྣང་མཐོང་
བ་མངོན་སུམ། །
ལོ་ཐ་



རྡོ་གྲུབ་ཆེན་འཇིགས་མེད་ཐུབ་བསྟན་འཕྲིན་ལས་དཔལ་བཟང་པོ།



༄༅། །དེ་ལྟ་བུའི་སྐྱེས་ཆེན་དམ་པའི་ཞལ་སྔ་ནས་རྫོགས་ཆེན་བཞི་
པ་མི་འགྱུར་ནམ་མཁའི་རྡོ་རྗེ་ལ་བརྒྱུད་པའམ། རྡོ་བླ་འཇིགས་མེད་སྐལ་བཟང་།
དེས་རྒྱལ་སྲས་གཞན་ཕན་མཐའ་ཡས། དེས་རྫོགས་ཆེན་མཁན་པདྨ་བཛྲ།
དེས་འཇམ་དབྱངས་མཁྱེན་བརྩེའི་དབང་པོ། དེས་གྲུབ་ཆེན་གསུམ་པ།
དེས་དགེ་གོང་མཁན་པོ་ཀུན་དཔལ། དེས་གྲུབ་ཆེན་བཞི་པ་འཇིགས་མེད་ཐུབ་
བསྟན་ཕྲིན་ལས་དཔལ་བཟང་པོ་ལ་བརྒྱུད་པ་སྟེ།
དེ་ཡང་ རྫོགས་ཆེན་སྐུ་ཕྲེང་ལྔ་པ་ཐུབ་བསྟན་ཆོས་ཀྱི་རྡོ་རྗེའི་བཀའ་
ལུང་ལས། །
རིགས་ཀུན་ཁྱབ་བདག་རྡོ་རྗེ་སློབ་དཔོན་གྱི།།
སྤྲུལ་གཞི་རྔ་ཡབ་དཔལ་གྱི་རི་བོ་དང་། །
དབུས་འགྱུར་ལོངས་སྐུའི་ཞིང་ཁམས་ཆེན་པོ་རུ། །
སྐུ་གསུང་ཐུགས་དང་ཡོན་ཏན་སྤྲུལ་པ་བཞི། །
ཁྱད་པར་ཕྲིན་ལས་སྤྲུལ་པའི་ཟློས་གར་ནི། །
དགོན་གནས་དེ་ཡི་གཤིན་རྗེར་ཕྱོགས་པའི་སར། །
རིན་ཆེན་བྲག་རི་ལྗོན་ཤིང་མཛེས་པའི་གནས།
ཐབས་ཤེས་ཀ་དང་དེ་ཡི་མིང་ཅན་ལ།
རིགས་ལྡན་ཁྱེའུ་མེ་ཡོས་ལོ་པ་ཡིས། །
བསྟན་དང་འགྲོ་ལ་སྨན་པའི་ལྟས་བཟང་འབྱུང་། །
དེ་ལྟར་དད་ལྡན་གཞན་གྱིས་བསྐུལ་བའི་ངོར། །
140



རྫོགས་སྤྲུལ་ལྔ་པ་དྷརྨ་བཛྲ་ཡིས།
།
རང་སེམས་འཁྲུལ་པའི་བློ་ལ་གང་དྲན་བྲིས། ། ཕྱི་
དགེ་ལེགས་སྣང་བས་ས་སྟེང་ཁྱབ་གྱུར་ཅིག །
དག་དང་། །ཅེས་ལུང་བསྟན་པ་བཞིན་རྒྱལ་མོ་རོང་གི་སྟོད་ཕྱོགས་ཆུ་བོ་གསུམ་དུ་
གྱེས་པའི་གཡས་ཕྱོགས། གསེར་ཁོག་གྲུབ་ཆེན་དགོན་གྱི་ལྷོ་ཕྱོགས། རྒྱབ་
ཏུ་བྲག་རི་དང༌། བདུན་དུ་ལྕང་དཀར་གྱིས་གཏམས་པ། གསེར་ཆུའི་འགྲམ་
རྩི་གྲོང་པ་ཞེས་པའི་ནང་རྗེ་དཀར་ཤོ་ལེགས་དཔོན་གྱི་མི་སྡེ། རྗེ་དཀར་གྱི་
རིགས་ལས་བྱུང་བ། ཡབ་དགྲ་ལྷ་དང་། ཡུམ་ཀ་བཞི་ཞེས་དཔའ་མཛངས་ཀྱི་
གྲགས་སྙན་ཡོད་པའི་རིགས་རྒྱུད། ཀཱ་ལི་སྐྱིད་གཉིས་ཀྱི་ཐབས་ཤེས་འདུས་
པ་ལས་རབ་བྱུང་ ༡༦ མེ་ཡོས་ལོར་ཕྱི་ལོ་ ༡༩༢༧ ཚེས་བཟང་པོའི་ཐོ་
རངས་ཀྱི་དུས་འོད་སྣང་གིས་ཁྱིམ་ཐམས་ཅད་གསལ་བ་སོགས་སྔོན་རྗེས་དུ་
མར་ངོ་མཚར་གྱི་ལྟས་རྒྱ་ཆེན་པོ་དང་བཅས་མཚན་དཔེའི་མྱུ་གུ་གསར་དུ་
བཞད་པ། རྫོགས་སྤྲུལ་ལྔ་པ་དང༌། གཡུ་ཁོག་བྱ་བྲལ་ཆོས་དབྱིངས་
རང་གྲོལ་གཉིས་ཀྱིས་བཀའ་བཀོད་བཞིན། ཡུལ་སྡེ་སོ་སོར་བླ་གྲྭ་དུ་མས་
བཙལ་བས་འཁྲུལ་བྲལ་དུ་ངོས་ཟིན། །
རྫོགས་ཆེན་ཐུབ་བསྟན་ཆོས་ཀྱི་རྡོ་རྗེས། ཐུབ་བསྟན་ཕྲིན་ལས་
དཔལ་བཟང་པོ་ཞེས་པའི་མཚན་དང་ཞབས་པད་བརྟན་པའི་སྨོན་ལམ་ཚིག་
བཅས་བསྩལ། ་་་་་་་་་་
༡།
བྱེད་ཡོད་
པ ་
141



གཞན་ཡང་མཁན་ཀུན་དགའ་བློ་གྲོས་སམ་ཡོངས་གྲགས་མཁན་
གང་རྣམ་ནས་གསོལ་སྟོན་རྒྱ་ཆེར་བཤམས་ཏེ་ཡང་སྲིད་སྤྲུལ་པའི་སྐུ་རིན་པོ་
ཆེ་གང་གིས་སྐུ་གསུང་ཐུགས་རྟེན་མང་དག་གི་ཁྲོད་གྲུབ་ཆེན་གོང་མའི་སྐུ་
ཆས་སོ་སོར་ངོས་འཛིན་པས་དེར་ཕེབས་ཀུན་ཀྱང་དད་པའི་བ་སྤུ་གཡོ་ཞིང་
མིག་ནས་མཆི་མ་འདོན་པ་སོགས་རྗེ་གོང་མའི་ཡང་སྲིད་འཁྲུལ་བྲལ་དུ་ཡིད་
ཆེས་ཀྱི་བརྟན་པ་ཐོབ་པས་སྐུ་བདག་མཛད། །
དགུང་ལོ་བཞིར་སོན་དུས། ཡུལ་ཁག་དང་དགོན་ཁག་སོ་སོའི་མི་རྗེ་
དང་བླ་དཔོན་སེར་སྐྱ་དུ་མས་ཕེབས་བསུ་རིམ་པ་གསུམ་གྱིས་སྣེ་ལེན་ཟབ་རྒྱས་
ཞུས་ཏེ། གསང་ཆེན་དངོས་གྲུབ་དཔལ་འབར་གླིང་དུ་མི་འཇིགས་གདོང་
ལྔས་གཏེགས་པའི་ཆོས་ཀྱི་ཁྲི་རིན་པོ་ཆེར་ཞབས་སོར་བཀོད་དེ། །
ཀ་ ཁྲུས་གསོལ་ནས་བཟུང་དངོས་གཞི་མངའ་གསོལ་གྱི་རིམ་པ་དང་
མཐའ་རྟེན་འབུལ་མཚོན་རྒྱ་ཆེན་པོ་དང་བཅས་བསྟན་དང་འགྲོ་བའི་དཔལ་
མགོན་དམ་པ་ཞབས་པད་རྡོ་རྗེའི་ཆོས་བདུན་ལས་གཡོ་མེད་དགྱེས་པ་ཆེན་པོའི་
ངང་ཕྲིན་ལས་ཀྱི་འོད་སྣང་འཛིན་མའི་ཁྱོན་ཀུན་བརྡལ་བའི་བཀྲ་ཤིས་པའི་
རྟེན་འབྱུང་ལེགས་པར་གྲུབ་མཚམས་ཁྲི་ལས་ལྡང་སྟེ་ཚིག་བདུན་གསོལ་
འདེབས་དང་། བཞེངས་ཤིག་པདྨ་འབྱུང་གནས་ཞེས་པའི་བྱིན་འབེབས་
ཚིག་གི་ཕྲེང་བ་རྣམས་བཞད་མོ་བཞད་བཞིན་སྒྲོགས་པས་འདུས་ཚོགས་ཀུན་
གྱིས་ཆོས་ཀྱི་སྤྱན་མཆོག་རབ་ཏུ་ཡངས་པ་ཞིག་བརྙེས་པར་ཡ་མཚན་ཆེན་པོའི་
གནས་སུ་གྱུར་ཏོ།། དེ
142



འབྲི་ཀློག་ལ་སྦྱངས་པ་མ་བྱས་སྔོན་ནས་ཐོགས་མེད་དུ་ཕྱག་དཔེ་
བཀླགས་པ་དང་། ཡི་དམ་ལྷ་ཡི་ལུང་བསྟན་ཇི་བྱུང་དང་། ཟངས་མདོག་
དཔལ་རིའི་སྟོན་འཁོར་གྱི་བཀོད་པ་སོགས་རྗེས་དྲན་གྱིས་གསུང་གླེང་དུ་མ་
ཞིག་ཐོལ་བྱུང་དུ་བསྩལ། །
དགུང་ལོ་སྔ་ནས་དྲུག་གི་བར་སློབ་དཔོན་དགེ་བོ་ཆུང་རང་རིག་གིས་
བདག་རྐྱེན་བྱས་ཏེ་འབྲི་ཀློག་དང་འདོན་ཆོག་ཅི་རིགས་ཐུགས་འཛིན་གནང་།
དགུང་ལོ་བདུན་པའི་དུས་སུ་གྲུ་ཤུལ་མཁན་པོ་ལས་ཐོག་མར་དཔལ་
ཡེ་ཤེས་ཡོན་ཏན་བཟང་པོ་ཞེས་པའི་བསྟོད་པ་དང་། བཤེས་སྤྲིང༌། སྤྱོད་
འཇུག ཡོན་ཏན་མཛོད། བཅས་ཀྱི་བཤད་ཁྲིད་གསན་པས་མཁྱེན་རབ་ཀྱི་
སྤོབས་པ་ཚད་ལས་འདས། །
དགུང་ལོ་ ༡༡ དུས་ཀྱི་དབྱར་ཁར་གཏེར་ཆེན་ཨོ་རྒྱན་ཕྲིན་ལས་
གླིང་པའམ་ཨ་ཕང་གཏེར་སྟོན་གྱི་ལུང་བསྟན་ལྟར། རྫ་ཆུ་ཁར་མཁན་པོ་
ཀུན་བཟང་དཔལ་ལྡན་གྱི་མདུན་དུ་ཕེབས་ཏེ། ཀློང་ཆེན་སྙིང་ཐིག་གོང་འོག་
གཉིས་ཀྱི་སྨིན་གྲོལ་རྫོགས་པར་གསན། རྗེ་མཁན་ཆེན་གྱིས་ཀྱང་ང་ཡི་
བརྒྱུད་པ་འདི་བརྒྱུད་ཐག་ཉེ་ཞིང་བྱིན་རླབས་ཀྱི་ཚན་ཁ་གཞན་དང་མི་འདྲ་བ་
ཞིག་ཡིན་པས་ད་ཕ་ནོར་བུ་ཡི་ལག་ཏུ་འཕྲོད་པ་ཡིན་ཞེས་བཀའ་ཡིས་དབུགས་
དབྱུང་དང་བཅས་གཉེས་པ་ཆེན་པོར་མཛད། །
དགུང་ལོ་ ༡༤ དུས་སུ་སྐུ་ཁམས་ཆེར་འཁྲུག་པའི་རྐྱེན་གྱིས་ཨ་
ཕང་གཏེར་སྟོན་གྱི་དྲུང་དུ་ཕེབས་ཏེ་ཞབས་རིམ་ཀློང་སྙིང་བླ་མ་དྲག་པོ་རྟ་ཁྱུང་
143



འབར་བའི་ཟླ་སྒྲུབ་བརྩམ་པའི་སྐབས་ཤིག་གཏེར་སྟོན་གྱི་མདུན་དུ་བཞུགས་
དུས་ཉེ་གནས་ལ་བཀའ་སྩལ་བ་རིན་པོ་ཆེ་ལ་གསོལ་ཆང་ཞིག་སྦྲེངས་ཤིག་
གསུངས་པའི་མོད་ལ་བླ་མའི་བཞེས་དཀར་ཆང་གིས་བཀང་བ་ཞིག་གནང་བ་
ན། བདག་རྟེན་རབ་བྱུང་མིན་ཀྱང་། བསྟན་བདག་གི་མིང་ཐོབ་པས་བསྟན་
པའི་མིག་ལྟོས་ལ་གནོད་པའི་ཐུགས་བསམ་བཞེས་ཏེ་བདག་གིས་ཆང་མི་
འཐུང་ཞེས་གསུང་གླེང་མཛད་པ་དང་། སྐུ་ལུས་སྦི་ཆིལ་ལེ་བ་སྣང་བ་ཟང་
ཐལ་ལེ་བ་ཞིག་ཏུ་གྱུར་པས། བདག་ལ་བླ་མས་དངོས་གྲུབ་བསྩལ་བ་རྟེན་
འབྲེལ་གྱི་སྒོ་འཕར་བཀག་པ་ཡིན་ཀྱང་སྲིད་དགོངས་ནས་དེ་མ་ཐག་སྤྱིར་ཆང་
བཏུང་གི་མེད་ཀྱང་བླ་མས་གནང་བ་ནི་དངོས་གྲུབ་ཡིན་པས་བདག་གིས་ཞུ་རྒྱུ་
ཡིན་ཞེས་གསུངས་ཏེ་སོམ་ཉི་མེད་པར་རྫོགས་པར་བཞེས། །
དེ་ཡི་མོད་ལ་རིག་པ་བརྗོད་མེད་ཀྱི་ངོ་བོ་རྗེན་ལ་བུད་དེ་བླ་མས་གང་
གསུངས་ལ་ལན་འདེབས་ནུས་པ་ཞིག་བྱུང་བས། དོན་རྒྱུད་དགོངས་པའི་
བྱིན་རླབས་བཙན་ཐབས་སུ་འཕོས་ཏེ་ལམ་ཀ་དག་རྫོགས་པ་ཆེན་པོའི་དོན་བློ་
སྦྱངས་དང་སྔོན་འགྲོའི་རིམ་པ་ལ་མ་ལྟོས་པར་རིག་པ་ཐོལ་སྐྱེས་ལ་མངའ་
དབང་འབྱོར་བ་ནི་སྔ་འགྱུར་རིག་འཛིན་བརྒྱུད་པའི་རང་གཤིས་མངོན་དུ་གྱུར་
པ་ཞིགཡིན་ལ། །
འཁོར་བའི་ཆོས་ལ་ངེས་འབྱུང་བཅོས་མིན་དང་འདོད་ཡོན་གྱི་སྣང་
བ་རྨི་ལམ་དང་མགོ་སྙོམས་ཤིང་། དགའ་སྐྱོ་འདྲེས་མས་ཐུགས་རྒྱུད་ཀྱི་ཡོན་
ཏན་དུ་མ་ཞིག་རང་བྱུང་དུ་འཁྲུངས་པ་གཏེར་ཆེན་བླ་མ་ལ་རྟོགས་འབུལ་མཛད།
144



བ། བླ་མས་ཀྱང་ཕྱིས་འབྱུང་ལུང་བསྟན་ཅི་རིགས་དང་ཉིད་ཀྱི་ཆོས་
བདག་ཡིན་པས་རྟེན་འབྲེལ་གྱི་སྣེ་གུར་དྲག་གི་སྡིག་ཐམ་ཞིག་དགོས་པའི་
བཀའ་བསྩལ། གཞན་ཡང་ཚེ་རབས་ལས་ཀྱི་བླ་མ་གཡུ་ཁོག་བྱ་བྲལ་ཆོས་
དབྱིངས་རང་གྲོལ་ཡིན་པས་དེ་བསྟེན་དགོས་ཚུལ་དང་། འཕྲལ་དུ་སྙིང་ཐིག་
ཡུམ་ཀའི་མཚམས་ཞག་བརྒྱ་གཅིག་བཞུགས་དགོས་པའི་བཀའ་ཕེབས། །
དེ་བཞིན་དུ་དགུང་ལོ་ ༡༠ ནས་ ༡༨ བར་དུ་ཆོས་སྐོར་མཁན་པོ་
གང་རྣམ། སྐྱ་ལ་མཁན་པོ་ཆོས་མཆོག ཤོར་ཁག་ཤེས་གྲགས། མཁན་
ཐུགས་སྲུང་། སྤྲུལ་སྐུ་རྡོར་མཆོག་རྣམས་ཀྱི་མདུན་ནས། ཚད་མ། དབུ་མ།
འདུལ་བ། གསང་བ་སྙིང་པོ། བློ་སྦྱོང་སྐོར་བཅས་ཀྱི་བཤད་ཁྲིད་ཞུས་
པས་མཁས་པའི་ས་མཐོར་གཤེགས། སྔོན་འགྲོ་འབུམ་ལྔའི་བསགས་
སྦྱངས་ལན་གསུམ། སྙིང་ཐིག་ཆོས་སྐོར་གྱི་བླ་མ་ཡི་དམ་མཁའ་འགྲོ་གཙོ་
བོར་གྱུར་པའི་དཀྱིལ་འཁོར་རྒྱ་མཚོར་བསྙེན་ཚད་གྲངས་འཁྱོལ་དང་ཁ་སྐོང་
སྦྱིན་སྲེག་བཅས་ཀྱི་ཉམས་ལེན་ལ་གཞོལ་བས་དངོས་གྲུབ་རྣམ་གཉིས་ལ་
མངའ་དབང་འབྱོར། ར་བ་དང་། ང་
དགུང་ལོ་ ༡༩ ཟླ་བ་ ༥ ཚེས ༡༥ ནས་ཆིབས་ཞལ་བསྒྱུར་ཏེ་
ཡུལ་དབུས་སུ་ཕེབས། ཆོས་འཁོར་རྣམ་གསུམ་གཙོ་བོར་གྱུར་པའི་གདན་ས་
ཁག་དང་རིས་མེད་ཀྱི་ཆོས་སྡེ་ཁག་སོ་སོར་ཐུགས་སྨོན་ཆོས་མཇལ་མཆོད་
འབུལ་རྒྱ་ཆེར་གནང་། ཚེ་རིང་ལྗོངས་དང་བསམ་ཡས་མཆིམས་ཕུ་རྣམས་སུ་
བསྙེན་སྒྲུབ་ཀྱི་བྱ་བ་དང་འདུས་སྡེ་རྣམས་ལ་ཀློང་ཆེན་སྙིང་ཐིག་གི་སྨིན་གྲོལ་
145



བསྐྱངས། དགུང་ལོ་ ༢༠ ཟླ་བ་དགུ་པའི་ཚེས་ ༢༥ ལ་དགོན་ཡུལ་ལྷ་སྡེ་
མི་སྡེས་ཕེབས་བསུ་རྒྱ་ཆེན་པོ་དང་བཅས་རང་དགོན་དུ་ཞབས་སོར་འཁོད།
སེར་སྐྱ་མི་མང་འདུས་ཚོགས་རྣམས་ཀྱི་ཐུགས་བཞེད་གཅིག་མཐུན་གྱི་ཐོག་
དགོན་ཡུལ་གཉིས་ཀྱི་བསྟན་སྲིད་ཀྱི་བདག་པོར་མངའ་གསོལ་བ་ནས་བཟུང་།
དགུང་ལོ་ ༢༠ བར་འགན་ཁུར་བཞེས། བཤད་གྲྭའི་གཙུག་ལག་
ཁང་རྟེན་དང་བརྟེན་བཅས་གསར་བཞེངས། སྒྲུབ་སྡེ་ཉམས་གསོ་དང་
བཤད་སྒྲུབ་གཉིས་ཀྱི་དགེ་འདུན་པའི་ཞབས་ཏོག་བླ་བྲང་ནས་སྦྱར་བས་སྔོན་
ཆད་ལས་ལྷག་པའི་ཆོས་ཕྱོགས་ཀྱི་ཕྲིན་ལས་རྒྱ་ཆེ། །
འཇིག་རྟེན་གྱི་ཆོས་ལ་སྙིང་པོ་མེད་པས་སྐྱོ་ཤས་དང་ངེས་འབྱུང་དྲག་
པོས་དགུང་ལོ་ ༢༠ ནས་ ༢༤ བར་དགུ་ཟླ་ ༣ ནམ་ཤར་ལ་འཇིག་རྟེན་
འཁོར་བའི་བྱ་བཞག་ཆེ་ཆུང་གང་ཡོད་ཐད་དཀར་བཅད་ནས། ་་་ ་
བི་མའི་རྣམ་སྤྲུལ་གཡུ་ཁོག་བྱ་བྲལ་བ་མཚན་དངོས་ཆོས་དབྱིངས་
རང་གྲོལ་གྱི་ཞབས་པད་བསྙེན་ཅིང་། ཐོག་མར་ཉིད་ཀྱི་དགོངས་པ་དང་
མཐུན་པའི་རྟོགས་འབུལ་ཞུ་སྐབས། བླ་མའི་ཞལ་ནས་ཁྱོད་བསྟན་པའི་ཉི་
མའི་སྤྲུལ་སྐུ་ཡིན་པས་དེ་སྔ་སྡུག་འགྲོ་དོན་ཡང་མེད་ལ་སྡུག་ཀྱང་མི་འདུས་
གསུངས་ཏེ་ཐུགས་དགྱེས་པ་ཆེན་པོས་རྗེས་སུ་བཟུང་། འོད་གསལ་རྫོགས་
པ་ཆེན་པོ་གསང་བ་མཆོག་གི་ཉེ་ལམ་ཁྲེགས་ཆོད་དང་ཐོད་རྒལ་གཉིས་ཀྱི་སྨིན་
ཁྲིད་གདམས་ངག་བུམ་པ་གང་བྱོའི་ཚུལ་དུ་བསྩལ། དུས་ལ་འདས་པ་དང་
་ ་ ་ ་བོ
ད ་
146



དགུང་ལོ་ ༢༥ དབྱར་ཐོག་བླ་མའི་ལུང་དང་ཉིད་ཀྱི་ཉམས་དང་
མཐུན་པར་ཁམས་སྡེ་དགེའི་ཕྱོགས་སུ་ཕེབས། རྫོགས་ཆེན་ཨོ་རྒྱན་བསམ་
གཏན་ཆོས་གླིང་རྒྱ་རོང་རྟག་བརྟན་སྒྲུབ་སྡེ། ཞེ་ཆེན་བསྟན་གཉིས་དར་རྒྱས་
གླིང༌། རྫོང་སར་བཀྲ་ཤིས་ལྷ་རྩེ་རྣམས་སུ་ཞབས་འཁོད་དང་། འཇམ་
དབྱངས་ཆོས་ཀྱི་བློ་གྲོས། རྒྱ་རོང་རྣམ་སྤྲུལ་འགྲོ་འདུལ་གར་གྱི་རྡོ་རྗེ། ཀོང་
སྤྲུལ་པདྨ་དྲི་མེད་ལེགས་པའི་བློ་གྲོས། རྫོགས་ཆེན་དྲུག་པ་འཇིགས་བྲལ་
བྱང་ཆུབ་རྡོ་རྗེ། རྫོགས་ཆེན་མཁན་པོ་ཐུབ་བསྟན་སྙན་གྲགས། ཡོངས་
འཛིན་མཁན་མགོན་པོ་རྣམས་ལས་རྙིང་མ་བཀའ་མ། རིན་ཆེན་གཏེར་མཛོད།
བཀའ་དགོངས་ཕུར་གསུམ་སྙིང་ཐིག་གོང་འོག་སྒྲོལ་ཐིག སྨིན་གཏེར།
བྱང་གཏེར། བཀའ་བརྒྱུད་སྔགས་མཛོད། གསང་བདེ་འཇིགས་གསུམ་
དུས་འཁོར་དབང་ཆེན་སོགས་ཀྱི་སྨིན་གྲོལ་མང་དུ་གསན་ཏེ་དགུང་ལོ་ ༢༩
ལ་རང་དགོན་དུ་ཕྱིར་ཕེབས། །
དེར་ཀློང་ཆེན་མཛོད་བདུན་གྱི་སྤར་སྐྲུན་དང་
། གཙུག་ལག་ཁང་རྒྱ་
ནག་གི་ལུགས་ངོ་མཚར་ཅན་དུས་ཡུན་ཐུང་ངུ་ལ་བྱ་བ་ལས་ཀྱི་འཁོར་ལོས་རྒྱ་
ཆེར་བསྒྲུབས། གཞན་དོན་དུ་བླ་མ་དགོངས་འདུས་ཀྱི་དབང་ལུང༌། སྔ་
འགྱུར་བཀའ་མ་དང་། རིན་ཆེན་གཏེར་མཛོད། སྙིང་ཐིག་གོང་འོག་བཅས་
ཀྱི་སྨིན་གྲོལ་ལེགས་པར་གྲུབ། མཐའ་མའི་དུས་འགྱུར་དང་དངོས་ཉམས་
ལུང་བསྟན་སོགས་ལས་བརྟེན་སྤྲེལ་ལོ་དེ་ཡི་ནང་འདུས་པའི་མཐའ་མ་འབྲལ་
བའི་ཆོས་ཉིད་མངོན་དུ་གྱུར་ཏེ་ཡུལ་དབུས་བརྒྱུད་དགུང་ལོ་ ༢༡ ཟླ་བ་ ༨
།



པའི་ཚེས་ ༡༩ རེས་གཟའ་སྤེན་པ་ཕྱི་ལོ་ ༡༩༩༥༧ ཟླ་བ་ ༡༠ པའི་ཚེས
༡ ལ་སྦས་ཡུལ་འབྲས་མོ་ལྗོངས་ས་ཡི་ལྟེ་བ་སྒང་ཏོག་ལ་ཕེབས་གྲུབ། རིམ་
གྱིས་གཙུག་ལག་ཁང་གསར་བཞེངས་དང་། ཀློང་ཆེན་སྙིང་ཐིག་འདོན་ཆ་
དང༌། མཛོད་བདུན། ངལ་གསོ་སྐོར་གསུམ། རང་གྲོལ་སྐོར་གསུམ་བཅས་
ཀྱི་སྤར་གྱི་འདུ་བྱེད་གསར་དུ་བསྐྲུན། དགེ་འདུན་འདུས་པའི་འདུ་བ་ལོ་རེ་ཇེ་
འཕེལ་དུ་ཕྱིན་པས་ད་ལྟ་བརྒྱ་ཕྲག་ལྔ་ཙམ་བཞུགས་པ་དག་གི་ཆོས་སྤྱོད་ཀྱི་བྱ་
བ་དང་། བཤད་སྒྲུབ་ཀྱི་རྒྱུན་སྐྱོང་བཞིན་པས་བསྟན་པའི་མེ་རོ་གཞི་ནས་
སློང་བའི་བཀའ་དྲིན་གྱི་མཛད་པ་བརྗོད་ལས་འདས། །
བལ་འབྲུག་འབྲས་གསུམ་གཙོ་བོར་གྱུར་པའི་ཕྱི་ཡི་རྒྱལ་ཁབ་ཁག་
དུ་མར་ཞབས་སོར་བཀོད་དེ་སྣོད་ལྡན་གྱི་གདུལ་བྱ་རྣམས་ལ་རྙིང་མ་བཀའ་མ་
དང༌། རིན་ཆེན་གཏེར་མཛོད། འཇའ་ཚོན་པོད་ ༦། ཀློང་ཆེན་མཛོད་
བདུན། སྙིང་ཐིག་ཡ་བཞི། ངལ་གསོ་སྐོར་གསུམ། རང་གྲོལ་སྐོར་གསུམ།
བཀའ་དགོངས་ཕུར་གསུམ་བཅས་ཀྱི་སྨིན་གྲོལ་རྒྱབ་རྟེན་དང་བཅས་
པ་ལན་གྲངས་སུ་ཕྲིན་ལས་སྐྱོང་བས་གསང་ཆེན་བླ་ན་མེད་པའི་རིང་ལུགས་
འདི་ཉིད་ཉམས་པ་སོར་ཆུད་མི་ཉམས་གོང་འཕེལ་གྱིས་བསྟན་པའི་འོད་སྣང་
ལྷ་ལམ་ཡོངས་སུ་འགེངས་པས་སྙིགས་དུས་འདིར་བསྟན་པའི་སྲོག་འཛིན་
འགྲན་ཟླ་དང་བྲལ་བ་ཞིག་ཏུ་ངེས་སོ།།
148



ཨོ་རྒྱན་ཕྲིན་ལས་གླིང་པའི་གཏེར་ལུང་ལས
། དང་པོ་
འབྲས་མོ་ལྗོངས་སུ་དར་རྒུད་འབྱུང་བའི་ཚེ༔
སངས་རྒྱས་གླིང་པ་མུ་རུབ་བཙན་པོ་ཡི༔
ཡང་སྤྲུལ་སྦས་པའི་རྣལ་འབྱོར་བརྟུལ་ཞུགས་ཅན༔
འབྲེལ་བ་ཐོགས་ཚོད་ངན་སོང་གནས་ནས་ཐར༔ ཞེས་གསུངས་སོ། །
ཀ་ཁ། །
་ན་
ད་པ་ད
དེར་ཡོད་བལ་
འི་
149



༢༽
འབྱུང་
༽ལ
︽
afYIIB༢པ
གུ་རུ་རྡོ་རྗེ་གྲོ་ལོད།



༈ །སྐྱེས་ཆེན་དམ་པ་དེ་དག་རྣམས་ཀྱིས་ཆོས་བདག་ཏུ་
བཟུང་ནས་བརྒྱུད་པའི་གསང་ལམ་འོད་གསལ་
རྡོ་རྗེའི་ཐེག་པ་ཞེས་ཐོས་པར་དཀའ་བའི་
སྙན་བརྒྱུད་གདམས་པ་གང་
ཡིན་ངོས་བཟུང་བ།



ARRYEAR
RECTO
ALLLLLLLLOT
SONy602RTER
ELLINISOLD
SHOPANISHESea
nिePARE
C
HAPA
whawalthmmmmmmm
TERRAT
རྗེ་བཙུན་སྒྲོལ་མ།
SA
ESDIGO
ALLOur
LELAILA
GEOGe



༄༅། །སྐྱེས་ཆེན་དེ་དག་རྣམས་ལས་བརྒྱུད་པའི་ཆོས་ཀྱི་རྣམ་
གྲངས་ཐེག་པ་རིམ་པ་དགུས་མཚོན་ནས་བསམ་གྱིས་མི་ཁྱབ་ཅིང་མཐའ་ཡས་
པ་ཞིག་བཞུགས་ནའང་གཙོ་བོ་ནི་འོད་གསལ་རྡོ་རྗེ་སྙིང་པོའི་ཐེག་པ་ཨ་ཏི་
རྫོགས་པ་ཆེན་པོ་སྟེ། དེ་ཉིད་འོག་མ་ལས་ཇི་ལྟར་འཕགས་པའི་ཚུལ་དང་།
དེ་ལ་ཇི་ལྟར་འཇུག་པའི་ཚུལ་རྣམས་ཅུང་ཟད་འགོད་ན། ཁམས་བྱ་
དང་པོ་ནི་ནང་པ་སངས་རྒྱས་པའི་བསྟན་པ་ལས་ཕྱི་རོལ་དུ་གྱུར་པའི་
མི་སྟེགས་པའི་གྲུབ་པའི་མཐའ་ལས་ནང་པ་སངས་རྒྱས་པའི་ཐེག་པ་ཁྱད་པར་
དུ་འཕགས་པའི་ཚུལ་ནི། དེ་ཡ། ཏོ ་ར་ན་
ལྷ་དཀོན་མཆོག་གསུམ་སྐྱབས་གནས་སུ་འཛིན་ཅིང་། ད་
ཆོས་རྟགས་ཀྱི་ཕྱག་རྒྱ་བཞི་ཁས་ལེན་ན་ནང་པ་ཡིན་ལ། དེ་དག་ལ་
མི་ལེན་ན་ཕྱི་རོལ་པའོ། །
དེ་ལ་སྐྱབས་གནས་ཀྱི་དཀོན་མཆོག་ངོས་གཟུང་བ་ནི། ཐེག་པ་ཆུང་
ངུས་སངས་རྒྱས་མཆོག་གི་སྤྲུལ་པ་ཤཀྱ་ཐུབ་པ་ལྟ་བུ། ཆོས་ལུང་དང་
རྟོགས་པའི་བདག་ཉིད་ཅན། ་དགེ་འདུན་ཉན་ཐོས་རང་སངས་རྒྱས་ཀྱི་
ཞུགས་པ་བཞི་དང་། གནས་པ་གསུམ་སྟེ། དགྲ་བཅོམ་འབྲས་བུ་ལ་གནས་
པ་ནི། སངས་རྒྱས་ཀྱི་ཁོངས་སུ་འདུ་བའོ།། ། །
ཞུགས་པ་བཞི་ནི་རྒྱུན་ཞུགས། ཕྱིར་འོང་། ཕྱིར་མི་འོང་། དགྲ་
བཅོམ་ཞུགས་པའོ།། གནས་པ་གསུམ་ནི་ཞུགས། ཕྱིར་ཁོང་། ཕྱིར་མི་འོང་
གི་འབྲས་བུ་ལ་གནས་པའོ།། ཐེག་པ་ཆེན་པོ་པ་ལྟར་ན། སངས་རྒྱས་སྐུ་
[50



གསུམ་གྱི་བདག་ཉིད་ཅན་ནོ།། ཆོས་མདོ་དང་རྒྱུད་དུ་གཏོགས་པའི་ལུང་དང་།
བསྐྱེད་རྫོགས་ལ་སོགས་པའི་ལྟ་བ་དང༌། ཏིང་ངེ་འཛིན་ལ་སོགས་པ་སོ་སོ་
རང་གི་རིག་པའི་ཡེ་ཤེས་རྟོགས་པའི་བདག་ཉིད་ཅན་ནོ།། །།
བ་དགེ་འདུན་ནི་འཕགས་པ་སློབ་པ་དང་སློབ་པའི་རང་བཞིན་སངས་
རྒྱས་ལས་གཞན་པ་བྱང་ཆུབ་སེམས་དཔའ་དང་། རིག་པ་འཛིན་པ་ལ་
སོགས་པའོ།། འདི་དག་ཀྱང་རྒྱུ་དང་། འབྲས་བུའི་སྐྱབས་གནས་གཉིས་སུ་
གནས་ཏེ། དེའང་འབྲས་བུ་ལ་དམིགས་ནས། སྐྱེལ་མ་ཞུ་བ་ལྟར། སངས་
རྒྱས་ལ་སྟོན་པ། ཆོས་ལ་ལམ། དགེ་འདུན་ལ་ལམ་སྒྲུབ་པའི་གྲོགས་སུ་ཞུ་
བའི་ཕྱིར་སྐྱབས་སུ་འགྲོ་བ་ནི། རྒྱུའི་སྐྱབས་འགྲོ་ཡིན་ལ། སྐྱབས་གསུམ་དེ་
དག་མ་འོངས་པ་ན་རང་རྒྱུད་ལ་ཐོབ་པར་བྱ་བའི་དོན་དུ་འབྲས་བུ་ལ་དམིགས་
ཏེ། སྐྱབས་སུ་འགྲོ་ན་འབྲས་བུའི་སྐྱབས་སུ་འགྲོ་བ་སྟེ། རྒྱུ་དང་འབྲས་བུ་
གཉིས་ལ་དམིགས་པའི་ཆ་ནས་དེ་སྐད་ཅེས་བཏགས་པ་ཡིན་ནོ། །
ཆོས་རྟགས་ཀྱི་ཕྱག་རྒྱ་བཞི་ནི་ འདུས་བྱས་ཐམས་ཅད་མི་རྟག་པ།
ཟག་པ་དང་བཅས་པ་ཐམས་ཅད་སྡུག་བསྔལ་བ། ཆོས་ཐམས་ཅད་སྟོང་ཞིང་
བདག་མེད་པ། མྱ་ངན་ལས་འདས་པ་བཞི་བའོ། ། དེ་ལ་རྒྱུ་རྐྱེན་ལས་སྐྱེས་
པའི་ཆོས་འདུས་བྱས་སོ་ཅོག་མི་རྟག་སྟེ། འཕྲལ་དུ་བསྐྱེད་ཅིང་དུས་གཉིས་
པར་མི་སྡོད་པས་མི་རྟག་པ་ཞེས་བྱ་སྟེ་ ཆེད་དུ་བརྗོད་པའི་ཚོམས་ལས། །
ཀྱེ་མ་འདུས་བྱས་རྣམས་མི་རྟག ། ཅེས་སོ།།
འཁོར་བས་མཚོན་པའི་ཆོས་ཟག་པ་དངབཅས་པ་རྣམས་སྡུག་བསྔལ་རྒྱུ་
དེ་
༡༡། ཅས་སོ།།
151



འབྲས་ཀྱི་རང་བཞིན་ལས་མ་འདས་ཏེ། ཟག་པ་བཅས་པ་དེ་དག་ནི། སྡུག་
བསྔལ་འདུ་བྱེད་ཉོན་མོངས་ཅན། ། ཞེས་སོ།། ན་
ཁྱད་པར་འཁོར་བ་སྡུག་བསྔལ་ཏེ། འདུལ་བ་ལུང་ལས། བར་ས་བར་དུ་
སེམས་ཅན་དམྱལ་བ་དམྱལ་མེས་ཉམས། །
ཡི་དྭགས་བཀྲེས་ཤིང་སྐོམ་པས་ཉམས། །
དུད་འགྲོ་གཅིག་ལ་གཅིག་ཟས་ཉམས། །
མི་དག་ཡོངས་སུ་ཚོལ་བས་ཉམས། །
ལྷ་མིན་འཐབ་དང་རྩོད་པས་ཉམས། །
ལྷ་དག་བག་མེད་པ་ཡིས་ཉམས། །
འཁོར་བ་ཁབ་ཀྱི་རྩེ་ཙམ་ན། །
བདེ་བ་ནམ་ཡང་ཡོད་མ་ཡིན། །ཅེས་སོ། །
སྣང་སྲིད་སྣོད་བཅུད་འཁོར་འདས་ཀྱིས་བསྡུས་པའི་ཆོས་ཐམས་ཅད་བདག་
མེད་དེ་རང་བཞིན་མེད་པའི་ཕྱིར་རོ། ། །
བྱང་ཆུབ་སེམས་འགྲེལ་ལས།
མེ་ཡི་རང་བཞིན་ཆེ་བ་དང་། །
བུ་རམ་རང་བཞིན་མངར་བ་ལྟར། །
དེ་བཞིན་ཆོས་རྣམས་ཐམས་ཅད་ཀྱི། །
རང་བཞིན་སྟོང་པ་ཉིད་དུ་གསུངས། ཞེས་སོ། །
152



མྱ་ངན་ལས་འདས་པ་ནི་འགོག་པ་ཞི་བ་སྟེ་ ཆེད་དུ་བརྗོད་པའི་ཚོམས་ལས།
དེ་བས་ཞི་བར་གྱུར་བ་བདེ། །ཞེས་པ་དང་། །
ལྕགས་ཀྱི་ཁྱིམ་དུ་སྐྱེས་པའི་རབས་ལས། །
མྱ་ངན་འདས་ཞིར་འགྲོ་བ་ཡིན། ། 1 :
ཆོས་བསྟན་ཐོས་ཀྱང་མ་བྱས་སོ། ཞེས་སོ། །
ནང་པའི་ཐེག་པ་ལའང་ཆུང་ངུ་དང་ཆེན་པོ་གཉིས་ལས་ཆེན་པོ་ནི་ཆུང་ངུ་བས་
ཁྱད་པར་བདུན་གྱིས་འཕགས་ཏེ། །
མདོ་སྡེ་རྒྱན་ལས། །
དམིགས་པ་ཆེན་པོ་ཉིད་དང་ནི། །
དེ་བཞིན་བསྒྲུབ་པ་གཉིས་དག་དང་། །
ཡེ་ཤེས་བརྩོན་འགྲུས་བརྩམས་པ་དང༌། །
ཐབས་ལ་མཁས་པ་གང་ཡིན་དང༌། །
ཡང་དག་གྲུབ་པ་ཆེན་པོ་དང༌། །
སངས་རྒྱས་འཕྲིན་ལས་ཆེན་པོ་སྟེ། །
ཆེན་པོ་བདུན་དང་ལྡན་པའིཕྱིར། །
ཐེག་ཆེན་ཞེས་ནི་ངེས་པར་བརྗོད། ཅེས་སོ། །
དེ་ལ་དམིགས་པ་ནི་ཕུགས་ཀྱི་ཆེད་དུ་བྱ་བ་རང་གི་དོན་བསྒྲུབ་པ་ནི་
ཆུང་ངུ་ཡིན་ལ། ། གཞན་དོན་འབའ་ཞིག་བསྒྲུབ་པ་ནི་ཆེན་པོའོ། ། བསྒྲུབ་པ་
ནི་ཐབས་ཤེས་ཁྱད་པར་ཅན་ཟུང་དུ་འབྲེལ་བ་ནི་ཆེན་པོ་ལ། བྲལ་བ་ནི་ཆུང་
153



ངུ་སྟེ། སྡུད་པ་ལས། ཐབས་མེད་ཤེས་རབ་བྲལ་བས་ཉན་ཐོས་ཉིད་དུ་ལྷུང།
ཞེས་སོ། །དེའང་ རིན་ཆེན་འཕྲེང་བ་ལས། །
ཉན་ཐོས་ཐེག་པ་དེ་ལས་ནི། །
བྱང་ཆུབ་སེམས་དཔའི་སྨོན་ལམ་དང༌། །
སྤྱོད་པ་ཡོངས་བསྔོ་མ་བཤད་དེ། །
ཐེག་པ་ཆེན་པོ་ག་ལ་འགྱུར། །
འདི་ནི་སྙིང་རྗེ་འབའ་ཞིག་གིས། །
བྱང་ཆུབ་བར་དུ་སྲིད་མཚམས་སྦྱོར། །་
ཞེས་ཐབས་སྙིང་རྗེ་དང་ཤེས་རབ་མཐའ་གཉིས་སུ་མི་གནས་པས་སྲིད་ཞི་
གཉིས་ལས་འདའ་བར་བྱེད་དེ། མངོན་རྟོགས་རྒྱན་ལས། །
ཤེས་པས་སྲིད་ལ་མི་གནས་ཤིང་། །
སྙིང་རྗེས་ཞི་ལ་མི་གནས་དང་། ཞེས་སོ། །
ཡེ་ཤེས་ནི་ གང་ཟག་གི་བདག་མེད་ཙམ་མམ། ཆོས་ཀྱི་ཕྱེད་གཟུང་བ་
རང་བཞིན་མེད་པར་རྟོགས་པ་ཉན་རང་སྟེ་ཆུང་ངུ་ལ། བདག་གཉིས་ཀྱིས་
སྟོང་པར་རྟོགས་པ་ནི་བྱང་ཆུབ་སེམས་དཔའི་ཐེག་པ་ཆེན་པོའོ། །
བརྩོན་འགྲུས་ནི་ དུས་ཐུང་ངུར་སྤྲོ་བ་ཞན་པས་གཞན་དོན་ཡལ་
བར་འདོར་བརཆུང་ངུ་ལ། དུས་རིང་པོར་སྤྲོ་བ་ཆེན་པོས་བརྩོན པ་ནི་ ་



མདོ་སྡེ་རྒྱན་ལས། །
ཕ་རོལ་སེམས་དགེ་གཅིག་གི་ཕྱིར་ཡང་ནི། །
བསྐལ་པ་བྱེ་བ་བརྒྱར་ཡང་མི་སྐྱོ་བ། ཞེས་དང་། །
སྤྱོད་འཇུག་ལས། །
སེམས་ཅན་གྲངས་མཐའ་ཡས་ལ་དུས་རིང་དུ། ། །
བདེ་བར་གཤེགས་ཀྱི་བདེ་བ་བླ་ན་མེད། །
ཡིད་ལ་བསམ་པ་མཐའ་དག་རྫོགས་བྱེད་པ། །
རྟག་ཏུ་སྦྱིན་པ་ལྟ་ཞིག་སྨོས་ཅི་དགོས། །
ཞེས་པ་དང་། སྔ་མ་ལས། ་
སེམས་ཅན་ཁུར་ཆེན་མགོ་ལ་ཁྱེར་བ་ཡིས། །
སེམས་དཔའ་མཆོག་རྣམས་དལ་གྱིས་འགྲོ་མི་མཛེས། །
བདག་གཞན་འཆིང་བ་སྣ་ཚོགས་རབ་བཅིངས་པས། །
བརྩོན་འགྲུས་བརྒྱ་འགྱུར་དུ་ནི་བྱ་བའི་རིགས། ཞེས་སོ། །
ཐབས་ནི་ རང་ཉིད་གཅིག་པུ་ཞི་བ་འཚོལ་བའི་ཐབས་ནི་ཆུང་ངུ་ལ་
ལྡོག་པ་ནི་ཆེནཔོ་སྟེ་ མངོན་རྟོགས་རྒྱན་ལས། ཉང་ཐོས་ཞི་བཚོལ་རྣམས་ཀུན་
ཤེས་ཉིད་ཀྱིས་ཉེར་ཞིར་ཁྲིད་མཛད་གང་ཡིན་དང༌། ། འགྲོ་ལ་ཕན་པར་བྱེད་
རྣམས་ལམ་ཤེས་ཉིད་ཀྱིས་འཇིག་རྟེན་དོན་སྒྲུབ་མཛད་པ་གང་། །ཞེས་སོ། །
འགྲུབ་པ་ནི་ ཞི་བ་ཕྱོགས་གཅིག་ཆུང་ངུ་ལ། མི་གནས་པའི་མྱ་ངན་ལས་
འདས་པ་ཆེན་པོ་ནི་ཆེན་པོ་སྟེ་ རིན་པོ་ཆེ་ཟ་མ་ཏོག་ལྟ་བུའི་གཏམ་ལས།
155



ཕྱོགས་གཅིག་ཞི་བར་གཞོལ་བས་དབྱིངས་སུ་ཡང་དག་ཞི་གྱུར་པ། ཆུང་ངུ་
རྣམས་ལས་མཆོག་གྱུར་མི་གནས་མྱ་ངན་འདས། །རང་གཞན་དོན་གཉིས་
ལྷུན་གྱིས་གྲུབ་པས་དོན་མཛད་པ། །ཡིད་བཞིན་མཆོག་སྟེ་མ་ལུས་འདོད་
གཏེར་རོལ་པ་ཅན། །ཞེས་སོ། ། ན་
འཕྲིན་ལས་ནི་ ཉན་རང་དབྱིངས་སུ་ཞི་བས་གཞན་དོན་མི་འབྱུང་
སྟེ། དེ་ཉིད་ལས། གཅིག་པུ་ཞི་ལ་བློ་ཡི་འཇུག་པ་ཐིམ་གྱུར་གཞན་དོན་
སེམས་པའང་མེད། །ཅེས་སོ། །
ཐེག་ཆེན་ནི་ སངས་རྒྱས་ནས་འཁོར་བ་མ་སྟོངས་ཀྱི་བར་དུ་མཛད་
དེ་སྔ་མ་ལས།
དེ་བཞིན་འཁོར་བ་ཇི་སྲིད་འདིའི། །
ལས་ནི་རྒྱུན་མི་འཆད་པར་འདོད། །ཅེས་སོ། །
གཞན་ཡང་བརྟག་གཉིས་ལས། གང་ཤེས་རབ་དང་སྙིང་རྗེ་ཆེ་བ་ནི་ཐེག་པ་
ཆེན་པོ་ཡིན་ལ། གང་ཆུང་བ་རྣམས་ནི་ཐེག་པ་ཆུང་ངའོ་ཞེས་པ་དང་།
ཡེ་ཤེས་རྣམ་པར་བཀོད་པའི་རྒྱུད་ལས།
ཐུགས་རྗེ་སེམས་ཅན་ལ་དམིགས་ཤིང་།
ཤེས་རབ་ཆོས་ཀྱི་དབྱིངས་སུ་ཁྱབ།
ཐེག་པ་ཆེན་པོ་ཞེས་བཤད་དེ།
གཞན་དག་དེ་ལས་ལྡོག་པའོ།
ཞེས་སོ།།
156



གུ་རུ་སེང་གེ་སྒྲ་སྒྲོག
ང་ཚིལ་
ནས



༼༩༽
༈ །དེ་ལ་ཁྲིད་པའི་རྣམ་གྲངས་ཅི་དང་ཅི་ལྟ་བུས་ཁྲིད་
ཚུལ་ཀུན་མཁྱེན་ཆོས་ཀྱི་རྒྱལ་པོའི་རྡོ་རྗེའི་
ལུང་བཞིན་བཀོད་པ།



ཚེ་དཔག་མེད།
ན།
:
<
[
1
n
»
4
»
མLI
/
ཕྱི་
2



༄༅། །ཐེག་པ་ཆེན་པོ་ལའང་ཐེག་པ་ཆེན་པོའི་ཚུལ་སྒྲུབ་པ་ལས།
ཐེག་པ་ཆེན་པོ་རྣམ་གཉིས་ཏེ། ཕ་རོལ་ཕྱིན་དང་གསང་སྔགས་སོ། །ཞེས་
གསུངས་པ་ལྟར། །
ཕ་རོལ་ཏུ་ཕྱིན་པ་དང་། གསང་སྔགས་ཏེ་གཉིས་ལས་གསང་སྔགས་
ཀྱི་ཐེག་ཆེན་ནི། དེ་ལས་ཀྱང་ཁྱད་པར་དུ་འཕགས་པ་སྟེ། ། །
སེམས་ཅན་གྱི་དོན་དུ་བླ་ན་མེད་པའི་བྱང་ཆུབ་འདོད་པར་གཅིག་པ་
ལས། །དུས་རིང་པོས་གྲོལ་བ་འགྲུབ་པ་ནི་མཚན་ཉིད་ཀྱི་ཐེག་པ་ཡིན་ལ། ཚེ་
གཅིག་གམ་བཅུ་དྲུག་ཚུན་ཆད་ཀྱིས་འགྲུབ་པ་ནི་གསང་སྔགས་ཡིན་པའི་ཕྱིར།
དབང་པོ་རྣོན་པོ་དང་ཤིན་ཏུ་རྣོན་པོ་གཉིས་ཀྱི་དབང་དུ་བྱས་ནས་
གསུངས་སོ། །
འབྲས་བུ་སངས་རྒྱས་སྒྲུབ་པར་དོན་གཅིག་ནའང། སྒྲུབ་ཚུལ་ལ་
རྨོངས་མ་རྨོངས་ཀྱི་ཁྱད་པར་ཡོད་དེ། མཚན་ཉིད་ལས། ཕྱི་སྣང་བའི་བདེན་
ཞེན་བཟློག་པ་ལ་སྒྱུ་མ་བསྒོམ་པ་ལ་སོགས་པས་འབྱུང་བའི་རིག་པ་ལ་རྨོངས།
ནང་ཕུང་པོ་ལྷར་མ་ཤེས་པས་གནས་པའི་དོན་ལ་རྨོངས། གསང་བ་རྟོག་
ཚོགས་དང་ཉོན་མོང་པ་ཡེ་ཤེས་སུ་མ་ཤེས་པས་ལམ་གྱི་རྣམ་པ་ལ་རྨོངས།
ཐམས་ཅད་དག་མཉམ་བདེན་པ་དབྱེར་མེད་དུ་མ་ཤེས་པས་རྟོགས་པའི་ལྟ་བ་
ལ་རྨོངས་པ་ཉིད། སྔགས་སུ་ཕྱི་འབྱུང་བར་སྣང་བ་ལ་ཡུམ་ལྔ། ནང་ཕུང་
པོར་སྣང་བ་ཡབ་ལྔ་། རྟོག་ཚོགས་བྱང་ཆུབ་སེམས་དཔའི་བདག་ཉིད་ཡེ་
ཤེས་ལྔ། བདེན་པ་དབྱེར་མེད་སྣོད་བཅུད་དག་མཉམ་སངས་རྒྱས་ཀྱི་ཞིང་
ཁམས་ཆེན་པོར་གཏན་ལ་འབེབས་པས་ཁྱད་པར་ཆེའོ། །
157



ཡང་ཉོན་མོངས་པ་གཅིག་སྦྱོང་བ་དང་འདོད་པ་གཅིག་སྒྲུབ་པ་
ལའང། མཚན་ཉིད་ཀྱི་ཐབས་ངལ་དུབ་དང་བཅས་པ་ཉུང་ལ་མི་ཟབ་པ་ཉིད།
སྔགས་ལས་ཟབ་ལ་རྒྱ་ཆེན་བ་དོན་མང་བས་འཕགས་སོ། །
ཡང་མཚན་ཉིད་ལས་ ཚེགས་ཆེན་པོས་སྒྲུབ་དགོས་པ་སྔགས་སུ་
དཀའ་བ་ཤས་ཆུང་བས་འགྲུབ་པའི་ཕྱིར་ཡང་འཕགས་སོ། །
པ་མཚན་ཉིད་ནི་ དབང་པོ་རྣོན་པོའི་རྟུལ་པོ་འཇུག་པའི་ལམ་ཡིན་ཏེ།
གང་ལ་ཡང་ལམ་དུ་སློང་བར་མི་ཤེས་པས། བླང་དོར་གཉིས་བཅས་འབའ་
ཞིག་སྤྱོད་ཅིང་། སྔགས་ཀྱི་ཕྱི་ནང་གཟུང་འཛིན་ཐམས་ཅད་ཐབས་ཟབ་མོས་
ལམ་དུ་སློང་ཤེས་པའི་ཕྱིར་དབང་པོ་རྣོན་པོའི་རྣོན་པོ་འཇུག་པའི་ལམ་ཡིན་
པས་ཀྱང་འཕགས་སོ། །
ཇི་སྐད་དུ་ཚུལ་གསུམ་པའི་སྒྲོན་མེ་ལས།
དོན་གཅིག་ན་ཡང་མ་རྨོངས་དང་།
ཐབས་མང་དཀའ་བ་མེད་པ་དང་།
དང་པོ་རྣོན་པོའི་དབང་བྱས་ཕྱིར།
སྔགས་ཀྱི་ཐེག་པ་ཁྱད་པར་འཕགས།
ཞེས་གསུངས་པ་བཞིན་ཚུལ་བཞིས་འཕགས་སོ། །
གསང་སྔགས་ལའང་ཕྱི་རྒྱུད་ཀྲྀ་ཡ། ཨུ་པ། ཡོ་ག་སྟེ་གསུམ་དང་།
ནང་རྒྱུད་མ་ཧཱ། ཨ་ནུ། ཨཏི། གསུམ་སྟེ་རྒྱུད་སྡེ་དྲུག་ལས་དེ་བས་ཀྱང་
གསང་སྔགས་ནང་པ་ཁྱད་པར་ཆེ་སྟེ། །
158



ལྟ་བའི་ཁྱད་ལ། ཕྱི་པས་བདེན་པ་སོ་སོར་འདོད་ལ། ནང་པས་
དབྱེར་མེད་དུ་འདོད་དོ། སྒོམ་པའང་ཕྱི་པས་ལྷ་ཞལ་སྦྱོར་མི་བསྒོམ་ལ་ནང་
པས་སྒོམ་པའོ། །སྤྱོད་པའང་ཕྱི་པས་གཙང་སྦྲ་སྤྱོད་ཅིང་ཤ་ལྔ་ལ་སོགས་
བསྟེན་པར་མི་ནུས་ལ། ནང་པས་ནུས་པའོ། །
དེ་བས་ཀྱང་ཨ་ཏི་རྫོགས་པ་ཆེན་པོ་ནི་ཁྱད་ཆེ་སྟེ། དབྱིངས་རང་
བཞིན་གྱིས་དག་པའི་སེམས་ཉིད་འོད་གསལ་བ་ལྷུན་གྲུབ་རང་གནས་ཆེན་པོར་
ཡེ་ནས་གནས་པ་ནི་རང་བྱུང་གི་ཡེ་ཤེས་སུ་བཅོས་བསྒྱུར་མེད་པ་གཞིར་
འདོད་པ་ལས། ཐེག་པ་འོག་མ་ཐམས་ཅད་བཅོས་བསླད་ཀྱི་རྩོལ་སྒྲུབ་ཀྱིས་
བླང་དོར་བྱས་པས་རེ་དོགས་ཀྱི་སྒྲིབ་པས་རང་བྱུང་གི་ཡེ་ཤེས་བསྒྲིགས་ཏེ།
རྣལ་མའི་དོན་ལ་རེག་པའི་དུས་སྐབས་མེད་པ་ཉིད་བྱང་ཆུབ་ཀྱི་སེམས་ཀུན་
བྱེད་རྒྱལ་པོ་ལྟ་བ་ནམ་མཁའ་དང་མཉམ་པའི་རྒྱུད་ལས་གསུངས་སོ། ། །
དེའང་གཞི་ལམ་དུ་བྱེད་པས་ལམ་ཟེར་ནི། གཞི་བཅོས་བསྒྱུར་མེད་
པ་དངོས་པོ་ཙམ་དུ་མ་བྱས་པས། གཞི་ལམ་དུ་བྱས་པར་མ་སོང་སྟེ་གཞི་ལམ་
འགལ་ལོ། །དེས་འབྲས་བུ་ཐོབ་དུས་མེད་དེ་ནམ་མཁའ་ལྟ་བུའི་སེམས་ཉིད་
ལ་བཅོས་ཤིང་བསྒྱུར་མི་དགོས་པ་ཉིད་བསླད་པའི་ཕྱིར་རོ། །
ཁོ་ན་ལམ་བླང་དོར་གྱིས་ཁམས་ཀྱི་དྲི་མ་སྦྱངས་ནས་སངས་རྒྱས་མི་
འདོད་ན་ཇི་ལྟར་བྱ། ཐ་མལ་པ་དང་ཁྱད་པར་ཅི་ཡོད་སྙམ་ན། རང་བྱུང་གི་
ཡེ་ཤེས་རྫོགས་པ་ཆེན་པོ་ཉིད་ཡེ་ནས་སངས་རྒྱས་ཀྱི་ཆེ་བའི་ཡོན་ཏན་ལྷུན་
གྲུབ་ཏུ་ཡོད་པས། སྐུ་གསུམ་རང་ཆས་སུ་ཚང་པའི་ཕྱིར་ལོགས་ནས་བཙལ་མི་
159



དགོས་པས། འདི་ཉིད་མ་བཅོས་ཇི་བཞིན་པའི་ངང་ནས་མ་གཡོས་པས་
འགྲུབ་པར་བསྟན་ཏོ། །
དེ་ལའང་སེམས་སྡེ། ཀློང་སྡེ། མན་ངག་གི་སྡེ་དང་གསུམ་ལས།
མན་ངག་གི་སྡེ་ནི་དེ་བས་ཀྱང་ཁྱད་ཆེ་སྟེ། སེམས་སྡེ་སེམས་ཡིན་པ་ལ་ལ་ལས་
ཡིད་དཔྱོད་འཛིན་ལ། ཀློང་སྡེ་ཆོས་ཉིད་ལ་འཛིན་པས་ཡིད་དཔྱོད་དུ་སོང་བ་
ལས། མན་ངག་གི་སྡེ་ནི་གནས་ལུགས་རང་གསལ་དུ་བྱེད་པས་འཕགས་སོ།།
དེ་བས་ཀྱང་ཀློང་ཆེན་སྙིང་ཐིག་ནི་ཁྱད་ཆོས་དུ་མས་འཕགས་པར་
གསུངས་ཏེ། རིན་པོ་ཆེ་སྤུངས་པའི་རྒྱུད་ལས། །
བླ་མེད་རྒྱུད་འདི་མི་ཤེས་པར། །
ཉམས་སུ་ལེན་པར་འདོད་པ་དེ། །
ཁ་བྲག་ལམ་དུ་ཞུགས་པ་འདྲ། ཞེས་གསུངས་ཏེ། །
ཐེག་པ་འོག་མ་པ་རྣམས་ཡིད་དཔྱོད་ཚིག་གི་ལྟ་བ་ལ་གདེང་བཅས་ནས།
བསྐལ་པའམ་ཚེ་རབས་སམ་ཚེ་གཅིག་གམ་བར་དོ་ལ་སོགས་པར་གྲོལ་ལོ་
སྙམ་དུ་བྱང་ཆུབ་དུས་ཅན་དུ་སེམས་པས། རང་བྱུང་གི་ཡེ་ཤེས་དངོས་ད་ལྟ་
བལྟ་བར་མི་ནུས་པའི་ཕྱིར་ཡང་དག་པ་མ་ཡིན་ལ། ཐིག་ལེ་སྐོར་གསུམ་གྱིས་
ཀྱང་མངོན་སུམ་ཡེ་ཤེས་ཀྱི་དོན་ལ་སྐད་ཅིག་གིས་བལྟ་བར་མི་ནུས་ཏེ། །
160



གཡུ་ཡིག་ཅན་ལས།
ཨེ་མ་ཧོ།： རིགས་ཀྱི་བུ་ཡང་གབ་ཅིང་སྦས་པའི་སྙིང་ཐིག་འདིའི་
ཚད་མ་ཟིན་པར། ཕྱི་ནང་གསང་བ་གསུམ་གྱི་ངོ་སྤྲོད་ལ་ཡིད་ཆེས་པར་བྱེད་
པའི་གང་ཟག་ནི། རྒྱུ་ཁ་བའི་ས་བོན་ལ་འབྲས་བུ་མངར་བ་འདོད་པ་དང་
འདྲའོ་ཞེས་པ་དང་། །
ཨེ་མ་ཧོ། རིགས་ཀྱི་བུ་གསང་བ་ཡང་གསང་སྙིང་ཏིག་གི་དོན་མ་
མཐོང་བར་ཕྱི་ནང་གསང་བའི་བར་དོ་བཞི་ལ་ཕུགས་གཏོད་པ་ནི་ནམ་མཁའི་
སྤྲིན་ལ་འཛོལ་འཛུགས་པ་དང་འདྲ་བའོ་ཞེས་སོ། །
འདི་ཉིད་རང་བྱུང་གི་ཡེ་ཤེས་སྐད་ཅིག་གིས་ནང་དུ་འཆར་བའི་
རྟགས་རང་བཞིན་གྱི་སྣང་བ་ཡེ་ཤེས་ལྔ་ལ་དབང་པོས་བལྟར་ཡོད་པས། ཚིག་
དང་ཡི་གེ་དང་རྟོག་བསམ་མི་རྟོག་པའི་ཏིང་ངེ་འཛིན་བློས་བྱས་ཀྱི་སྒོམ་པ་ཀུན་
ལས་ཁྱད་པར་དུ་འཕགས་ཏེ་ནོར་ས་དང་འཛོལ་བའི་ས་མེད་ཅིང་། བརྩོན་
འགྲུས་བསྐྱེད་ན་དབང་པོ་རྣོ་རྟུལ་མེད་པས་རྩོལ་མེད་ཡེ་ཤེས་ཀྱི་རང་
སྣངམངོན་དུ་བྱས་ཏེ། སྐུ་གསུམ་ལྷུན་གྲུབ་ཆེན་པོའི་ཞིང་ལ་ཚེ་འདིས་དངོས་
སུ་སྤྱོད་དེ་ གསང་བ་སྒྲའི་རྒྱུད་ལས། །
དངོས་གྲུབ་མཆོག་རྣམས་མཐར་ཐུག་པ། །
འབོད་ཅིང་རྩོལ་བས་མ་ཡིན་པར། །
གང་སུ་ཕྲད་པས་གྲོལ་བར་ངེས། །
དེས་ན་རྫོགས་ཆེན་བྱ་བ་བྲལ། །
161



གཞན་འབད་པ་ལས་བྱུང་བ་མིན།།
ཆོས་ཉིད་མངོན་སུམ་ཁྱད་པར་གྱིས། །
དབང་པོ་རྣོ་དང་རྟུལ་མེད་པས།
སེམས་ཅན་ཐམས་ཅད་སངས་རྒྱས་ལས། །
གཞན་དུ་གནས་པ་མ་ཡིན་ནོ། ། ཞེས་སོ། །
ཐ་ན་དབང་བསྐུར་བ་དང་ངོ་སྤྲོད་པ་ཙམ་ཡང་ཆོས་ཉིད་བདེན་པའི་
བྱིན་རླབས་ཀྱིས། རང་བཞིན་སྤྲུལ་པར་དབུགས་འབྱིན་ལ། ཅུང་ཟད་ཉམས་
སུ་བླངས་ནས་འདས་ཀྱང་བར་དོར་གྲོལ་བའི་རྟགས་སུ་ས་གཡོ་ཞིང་འཇའ་
འོད་འཁྱིལ་བ་དང་། རུས་པ་ལས་སྐུ་དང་། གདུང་དང་། རིང་བསྲེལ་འབྱུང་
བར་དེང་སང་གི་བར་དུ་ཀུན་ལ་སྣང་བ་མངོན་སུམ་གྱིས་ཡིད་ཆེས་ཤིང་། ཚིག་
གི་རྒྱུད་ཀྱི་གླེགས་བམ་བྲིས་ཏེ་བཅངས་པ་ལའང་གཞན་ལས་འཕགསཔའི་
ཕན་ཡོན་གསུངས་ཏེ། རིན་པོ་ཆེ་སྤུངས་པ་ལས།
དེ་ཡི་ཕྱིར་ན་གསང་བའི་རྒྱུད། །
འདི་ཉིད་འཛིན་པའི་སྐྱེས་བུ་ནི། །
རང་རིག་རྣམས་ཀྱི་དབང་ཐོབ་སྟེ།
རྒྱུད་འདི་བཅངས་པ་ཙམ་གྱིས་ནི། །
རྡོ་རྗེ་འཆང་གི་སྤྲུལ་པར་འགྱུར། །
རྒྱུད་འདི་སུ་ཡིས་བཀླག་པ་ཡིས། །
ལྟ་བའི་དོན་ཀུན་སེམས་ལ་འཆར། །
།
162



།ཞེས་པ་དང་།
འདི་ཉིད་སུ་ཡིས་བྲིས་པ་དེས། །
སངས་རྒྱས་ཀུན་གྱི་གསུང་ལ་རོལ། །
དེ་ཡི་ཕྱིར་ན་དམ་པར་གཟུང་། །
ཉི་ཟླ་ཁ་སྦྱོར་གྱི་རྒྱུད་ལས།
ང་ཡི་རྒྱུད་འདི་སུས་བཟུང་བ།
འཇིག་རྟེན་ཕན་པའི་འབྲས་བུ་དང་། །
ངེས་པར་སྣང་བའི་ས་ཐོབ་སྟེ།
སྐུ་གསུམ་ལ་ཡངལོངས་སྤྱོད་དོ། །
འདི་ཉིད་བཅངས་པ་ཙམ་གྱིས་ནི། །
མ་བསྒོམས་བསམ་གཏན་འབབ་པ་དང༌། །
མ་བསླབས་ཆོས་རྣམས་ཤེས་པ་དང་། །
མ་བསྟན་གདམས་ངག་ཉིད་གོམས་དང་།
མ་བཤད་རྒྱུད་རྣམས་རང་ཤེས་དང་། །
མ་བསྐྱེད་ལྷ་ཡང་མངོན་དུ་སྣང་། །
དེ་ཡི་ཕྱིར་ན་རྒྱུད་འདི་དག་
རྣལ་འབྱོར་གང་ཞིག་སྐལ་ཆེ་བས།
འདི་ཉིད་བཅངས་པས་དངོས་གྲུབ་འཐོབ།
སངས་རྒྱས་མཛད་སྤྱོད་དང་དུ་ལོང་།
ངན་སོང་གནས་གསུམ་དོང་སྤྲུགས་ཏེ། །
163



།
བདེ་བ་ཆེན་པོའི་ལམ་དུ་འཛུད།
རང་སྣང་གོམས་པའི་གདེང་ཐོབ་ནས།
དབྱིངས་སུ་འཕྱོ་བའི་འཇིགས་མེད་རྙེད།
ཅེས་པ་ལ་སོགས་པ་གསུངས་སོ།
།
།
། །
གཉིས་པ་དེ་ལ་ཇི་ལྟར་འཇུག་པའི་ཚུལ་ནི། ཐར་པ་འདོད་པའི་སྐྱེ་བོ་
གང་དག་འོངས་པ་ན་དགེ་བའི་བཤེས་གཉེན་ཐབས་ལ་མཁས་པ་དེས་རབ་
མངོན་ཤེས་ཀྱིས་བལྟས་ཏེ། དེའི་དབང་པོ་དང་སྦྱར་ནས། བྱང་ཆུབ་གསུམ་
གང་རུང་གི་ལམ་ལ་སྦྱར། དེ་ཡང་སྔོན་ནས་ལམ་སྦྱངས་པའི་ལས་འཕྲོ་ཅན་
ཡིན་ན་ཆོས་ཀྱང་འཕྲོ་གང་ཡོད་དེ་ནས་ཐོད་རྒལ་དུ་ཁྲིད་ལ་གོང་མར་འགོད་པ་
ཡིན་ཞིང་། མངོན་ཤེས་མེད་པ་ཡིན་ན་རིག་པས་བརྟགས་ལ། ཐེག་པ་གསུམ་
གང་རུང་ལ་གཞུག །
ཁྱད་པར་དུ་ཐེག་པ་ཆེན་པོའི་རིགས་ཅན་ལ་འཁྲིད་ལུགས། བྱ་ཁྱུང་
ལྟར་ཡས་འབེབས་པ་བྱ་རྩོལ་མེད་པའི་ལམ། སྤྲེའུ་ལྟར་མས་འཛེག་པ་མཚན་
བཅས་རིམ་པའི་ལམ། བློ་ཆོད་གསེབ་ལམ་ནས་འཁྲིད་པ་དང་གསུམ་དུ་
གྲགས་ཀྱང་། ལས་འཕྲོ་ཅན་ལ་དེས་གྲོལ་ཡང་། ལས་འཕྲོ་དམན་པའམ།
མ་ངེས་པ་ལ་སླར་གནད་དུ་ཆེ་བས། འདིར་ཕྱིན་ཅི་མ་ལོག་པ་ནི་གང་ཟག་
གང་ཡང་འོག་མ་ནས་གོང་མར་རིམ་པས་འཁྲིད་ནས་ཐབས་ཤེས་ཟུང་འཇུག་
ཚོགས་གཉིས་ཤིང་རྟའི་སྙིང་པོ་སྟོང་ཉིད་སྙིང་རྗེར་འབྲེལ་བ་ནས་འཇུག་པར་
གསུངས་ཏེ།
164



ཅེས་པ་དང་།
རིན་ཆེན་མཛོད་ཀྱི་མདོ་ལས།
དཔེར་ན་བྱིས་པ་བཙས་མ་ཐག་
ནུ་ཞོ་ལ་སོགས་རིམ་བསྲུབས་ནས།
ཕྱིས་ནས་སྲ་བ་འབྲས་ཆེན་སོགས།
མང་པོ་ཟོས་ཀྱང་སྟོབས་འཕེལ་འགྱུར།
དེ་བཞིན་ང་ཡི་སྲས་རྣམས་ཀྱང་།
འདུལ་བ་མདོ་སྡེ་མངོན་པ་གསུམ།
རིམ་པའི་རྗེས་ལ་མན་ངག་འདི། །
བསྟན་པས་བླ་མེད་བྱང་ཆུབ་འགྲུབ། །
སའི་སྙིང་པོའི་མདོ་ལས། །
ཐེག་པ་གསུམ་ལས་ཐེག་པ་མཆོག་འདོད་པ།
ཐེག་པ་གསུམ་ཆོས་རྟོགས་ལ་མཁས་པ་དེ།
དགའ་ཞིང་སྤྲོ་བས་གཞན་ལ་རྒྱས་སྟོན་ལ།
ངེས་པར་སངས་རྒྱས་འགྱུར་ལ་ཐེ་ཚོམ་སྤོངས།
དེང་འདིར་འཁོར་རྣམས་ཀུན་ལ་བཀའ་སྩལ་པ། །
གང་ཞིག་མྱུར་དུ་བྱང་ཆུབ་མཆོག་འདོད་ན། །
དགེ་བཅུའི་ལས་ཀྱི་ལམ་ལ་ནན་ཏན་བྱོས།
ང་ཡི་ཆོས་ལ་མི་སྨད་ཤིན་ཏུ་བསྲུང་།
ཞེས་པ་དང་།



དཀོན་མཆོག་བརྩེགས་པ་ལས།
མ་འོངས་པ་ན་དགེ་སློང་མངོན་པའི་ང་རྒྱལ་ཅན་ལུག་ལྟར་བློན་པ་དག
བཅོམ་ལྡན་འདས་ཀྱིས་ཆོས་ཐམས་ཅད་ནམ་མཁའ་ལྟ་བུའོ་ཞེས་གསུངས་ན།
ཆོས་གང་ཡང་རྩོལ་བར་མ་བྱེད་ཅིག་ཅེས་ཡུལ་འཁོར་གྱི་བསོད་སྙོམས་
འབྲས་བུ་མེད་པར་བྱེད་པ་དག་འབྱུང་སྟེ། དེ་དག་ལ་ནི་མཐོ་རིས་ཀྱི་བདེ་
བའང་ཐོབ་པར་མི་འགྱུར་ན། བླ་ན་མེད་པའི་བྱང་ཆུབ་ལྟ་ཅི་སྨོས་ཞེས་སོ།།
156



<!
ས3
གྱིད་
འ།༡
ཀྱི་ཏས་
གུ་རུ་པདྨ་རྒྱལ་པོ།



༼༡༠༨
༈ །དེ་ལས་འཕྲོས་ཏེ་བར་དུ་རང་གཞན་སྐྱེ་དགུ་རྣམས་
ཀྱི་གནས་སྐབས་དང་མཐར་ཐུག་གཉིས་ཀྱི་ཕན་
བདེའི་འབྱུང་ཁུངས་ཐར་ལམ་ཡོན་ཏན་ཀུན་
གྱི་གཞི་རྩ་ལུགས་ཀྱི་བསྟན་བཅོས་མདོ་
ཙམ་སྦྱར་བ་ནས་བཟུང་སྟེ་ཨ་ཏི་
བླ་ན་མེད་པའི་ཐེག་པའི་
བསྟན་པ། །



22
Jས་
འཇམ་དཔལ་དབྱངས།



བྱ༄༅། །དེས་ན་ཐེག་པ་ཐམས་ཅད་ཀྱི་དང་པོ་ནི་སོར་གཞག་ལྷ་མིའི་
ཐེག་པ་སྟེ། ལང་དཀར་གཤེགས་པ་ལས།
ལྷ་ཡི་ཐེག་དང་ཚངས་པའི་ཐེག །
དེ་བཞིན་དུ་ནི་ཉན་ཐོས་དང་། །
རང་སངས་རྒྱས་ཀྱི་ཐེག་པ་དང་། །
ཐེག་པ་ཆེན་པོ་ཞེས་བྱ་བའི། །
ཐེག་པ་མཐའ་དག་ངས་བཤད་དོ། ཞེས་གསུངས་སོ། །
དེ་ཡང་དང་པོར་འགྲོ་བ་ནི་མིའི་ཆོས་ལུགས་ཏེ། སློབ་དཔོན་ཀླུ་གྲུབ་ཀྱིས།
མིའི་ཆོས་ལུགས་ལ་མཁས་ན། །
ལྷ་ཡུལ་བགྲོད་པ་ཐག་མི་རིང་། །
ལྷ་དང་མི་ཡི་ཐེམ་སྐས་ལ། །
འཛེགས་ན་ཐར་པ་གམ་ན་འདུག་ ཅེས་དང་།
བདུད་རྩི་སྙིང་པོ་ཡན་ལག་བརྒྱད་པ་གསང་བ་མན་ངག་གི་རྒྱུད་ལས།
འཇིག་རྟེན་མི་ཆོས་སྤྱོད་པ་ཡོན་ཏན་ཀུན་གྱི་གཞི། །ཞེས་སོ།།
མིའི་ཆོས་ལུགས་ལ་ཡང་སྐྱེ་བོ་རྣམས་ཀྱི་ཆོས་དང་། རྒྱལ་བློན་
རྣམས་ཀྱི་ཆོས་ལུགས་ཏེ་གཉིས་ལས་དང་པོ་ནི། དོན་དྲུག་ཏུ་བསྡུས་ནས་
གདམས་ཏེ། སངས་རྒྱས་ཐམས་ཅད་ཀྱི་ཡེ་ཤེས་ཀྱི་རང་གཟུགས་འཕགས་
167



པ་འཇམ་དཔལ་དབྱངས་མིའི་གཟུགས་སུ་བྱོན་པའཇམ་དབྱངས་མི་ཕམ་རྣམ་
རྒྱལ་རྒྱ་མཚོའི་ཞལ་སྔ་ནས།
ཡ་རབས་དམ་པའི་སྤྱོད་པ་ཡི། །
རྩ་བ་བློ་དང་ཟུངས་ཐུབ་ཡིན།
སྡོང་པོ་ཁྲེལ་དང་བག་ཡོད་ཡིན།
ཡལ་ག་དྲང་དང་དམ་བཅའ་བརྟན།
ལོ་མ་བྱས་ཤེས་གཞན་ཕན་བརྩོན།
མེ་ཏོག་དད་དང་གཏོང་ཕོད་དེ།
འབྲས་བུ་བདེ་དང་གྲགས་པར་སྨིན། །
འདི་རྣམས་མེད་དུ་མི་རུང་ངོ༌། ཞེས་གསུངས་ཏེ།
དང་པོ་རྩ་བ་བློ་ནི་གང་ཞེ་ན། །
བླང་དོར་མ་ནོར་འབྱེད་པ་སྟེ།
བློ་ཞེས་བྱ་བ་ཤེས་རབ་སྟེ། །
བླང་དོར་མ་ནོར་འབྱེད་པ་ཡིན།
མིག་དང་འདྲ་བ་འདི་མེད་ན། །
ཡོན་ཏན་གཞན་གྱི་གོ་སྐབས་འགག ། །ཅེས་སོ། །
ཤེས་རབ་དེ་ཡི་རྒྱུ་ནི་གང་ཞེས་ན། སྐྱེས་བུ་དམ་པ་བསྟེན་པ་དང་སྐྱེས་བུ་དམ་
པའི་གསུང་རབ་ལ་དགའ་བ་སྟེ།
དེ་དག་བླང་དོར་ཤེས་པ་ལ།
168



རག་ལས་པས་ན་དམ་པ་དང་། །
དམ་པའི་གསུང་ལ་རབ་དགའ་བས། །
རྟག་ཏུ་བསྒྲིམས་ཏེ་ཉམས་སུ་ལོངས། ཞེས་སོ། །
བླང་དོར་གྱི་གནས་འབྱེད་པའི་ཤེས་རབ་མེད་ན་སྐྱོན་ནི་གང་ཞེ་ན།
སྐྱོན་ལ་སྐྱོན་དུ་མི་ཤེས་པ། །
དེ་སྲིད་སྐྱོན་ལ་རབ་ཏུ་འཇུག
དེ་བཞིན་སྐྱོན་ནི་རྒྱུན་བསྐྱངས་ན།
ཡོན་ཏན་སྔར་ཡོད་དག་ཀྱང་འགྲིབ།
ཤེས་རབ་ཡོད་པའི་ཡོན་ཏན་ནི་ཅི་ཞེ་ན།
རང་རྒྱུད་ཡོན་ཏན་འཕེལ་བ་ན། །
མི་མཉམ་པ་དང་མཉམ་པར་འགྱུར།
མཉམ་པ་རྣམས་ལས་ཁྱད་དུ་ཐོན།
གོང་ནས་གོང་དུ་འཕར་ཏེ་འགྲོ།
རྩ་བ་ཟུངས་ཐུབ་གང་ཞེ་ན། ཐམས་ཅད་ཀྱིས་ཡིད་བརྟན་པའི་གནས་སུ་གྱུར་
ཞེས་སོ། །
པ་སྟེ།
སྐྱེ་བོ་ཟུངས་ཐུབ་གང་ཞེ་ན།
ཡིད་བརྟན་གནས་སུ་གྱུར་པ་ཡིན།
ཟུངས་མི་ཐུབ་ལ་ཡོན་ཏན་མཆོག
མི་སྲིད་ཆུ་ལ་རི་མོ་བཞིན།
169



ཟུངས་ཐུབ་ཀྱི་ཡོན་ཏན་ནི་གང་ཞེ་ན། །
ལུས་ཟུངས་ཐུབ་པ་སེངྒེ་འདྲ། །
བརྙས་སུ་མི་བཏུབ་ཟིལ་གནོན་ཆེ།
ངག་ཟུངས་ཐུབ་པ་དྲང་སྲོང་འདྲ།
སྐྱེ་བོ་ཐམས་ཅད་ཡིད་ཆེས་དགའ།
ཡིད་ཀྱི་ཟུངས་ཐུབ་ནོར་བུ་འདྲ།།
བདག་དང་གཞན་གྱི་འདོད་པ་འཇོ། ཞེས་སོ། །
ཡིད་བརྟན་མི་རུང་བའམ་ཟུངས་ཐུབ་མེད་པའི་སྐྱོན་ནི་གང་ཞེ་ན།
ལུས་ཀྱི་ཟུངས་མ་ཐུབ་པ་དེ། །
ཁྱུ་མཆོག་རྭ་ཆད་བཞིན་དུ་བརྙས།
ངག་གི་ཟུངས་མ་ཐུབ་པ་དེ།
ཁུ་བཞིན་གཞན་གྱིས་སྡང་ཞིང་གཤེ།
ཡིད་ཀྱི་ཟུངས་མ་ཐུབ་པ་དེ། །
རླུང་ཁྱེར་རྫས་བཞིན་གཏོལ་མེད་འགྲོ། ཞེས་གསུངས་སོ། །
དོན་གཉིས་པ་སྡོང་པོ་དང་འདྲ་བའི་ཁྲེལ་ཡོད་གང་ཞེ་ན། མ་རབས་ངན་པའི་
བྱ་སྤྱོད་ལ་མི་དགའ་བ་སྟེ།
ཁྲེལ་ཡོད་ཅེས་བྱ་གང་ཞེ་ན།
མ་རབས་ངན་པའི་བྱ་བ་ལ།
ཤིན་ཏུ་སྐྱོ་ཞིང་སུན་པ་སྟེ།
170



འདི་ནི་ལུགས་གཉིས་གོས་བཟང་ཡིན། ཞེས་གསུངས་སོ། །
ཁྲེལ་ཡོད་ལ་ཡོན་ཏན་དང་ཁྲེལ་མེད་ལ་སྐྱོན་ནི་གང་ཞེ་ན།
ཇི་ལྟར་སྐྱེ་བོའི་མདུན་ས་རུ།
མིག་གཙང་སྟོང་གིས་སྦགས་བཞིན་དུ།
གཅེར་བུར་རྒྱུ་བ་ངོ་ཚ་མེད།
ཁྲེལ་མེད་འདི་ཀ་ངོ་ཚ་ཆེ།
མི་གཙང་གཙང་བའི་ཁྲུས་ཀྱིས་དག །
གཅེར་བུ་བཟང་དགུས་བརྒྱན་དུ་རུང་། །
ཁྲེལ་མེད་ཁྲུས་ཀྱིས་མི་འདག་ལ། །
བཟང་པོས་རྒྱན་ཀྱང་མཛེས་མི་འགྱུར། ཞེས་གསུངས་སོ།
དོན་གཉིས་པའི་ནང་གསེས་བག་ཡོད་གང་ཞེ་ན། རང་གི་སྤྱོད་ལམ་ལ་རྟག་
ཏུ་གཟབ་གཟབ་བགྱིད་པ་སྟེ།
བག་ཡོད་ཅེས་བྱ་གང་ཞེ་ན། །
གཡང་ཁར་འདུག་པའི་མི་བཞིན་དུ།
རང་གི་རང་ཚུལ་སྲུང་བ་ལ། །
རྟག་ཏུ་གཟོབ་པ་ལྷུར་ལེན་པའོ། ཞེས་གསུངས་སོ།
བག་མེད་པའི་སྐྱོན་ནི་གང་ཞེ་ན། །
བུད་མེད་གཞོན་ནུ་བཙུན་པའི་དགྲ།
སུག་འབུལ་རྒྱལ་ཁྲིམས་མཁན་པོའི་དགྲ།



འཁོར་ངན་ངོ་སྲུང་གཙོ་བོའི་དགྲ། །
དགྲ་འདིས་གང་བཅོམ་ངེས་པར་བཅོམ། །
ཞེས་གསུངས་པ་བཞིན་དགྲ་གསུམ་ལ་སོགས་པས་རང་རང་གི་ལེགས་པ་མེད་
པར་བྱེད་པའོ། །བག་ཡོད་ཀྱི་ཡོན་ཏན་ཀྱང་དགྲ་འདི་གསུམ་སོགས་ལས་གྲོལ་
ན་ཡོན་ཏན་ལོགས་སུ་བཞག་ཏུ་མེད་དོ། །དོན་གསུམ་པ་ཡལ་ག་དང་འདྲ་བའི་
དྲང་པོ་དང་དམ་བཅའ་བརྟན་པ་གཉིས་ལས་དང་པོ་དྲང་པོ་གང་ཞེ་ན། གྱ་གྱུ་
ཅན་མིན་པ་སྟེ།
དྲང་པོ་ལྷ་ཡི་ལམ་ཡིན་ལ།
གྱ་གྱུ་ཅན་ནི་འདྲེ་ཡི་ལམ། །
ལམ་དེ་གཉིས་ལས་ལྷ་དང་ནི།
བདུད་ཀྱི་སྒོ་རུ་འཇུག་པ་ཡིན། ཞེས་གསུངས་སོ། །
དྲང་པོ་མིན་པའི་རྟགས་ནི་གང་ཞེ་ན།
བཟང་པོའི་ལམ་ལ་དབུགས་དབྱུང་དང་།
ངན་པ་ལ་ནི་ཚར་གཅོད་མེད།
ཕན་པ་ཆེ་ཡང་རྗེས་མི་སྐྱོང་།
བྱམས་པ་ཆེ་ཡང་སེམས་མི་འཛིན།
སྔར་བྱས་ལས་ཀྱི་རྟིང་གཅོད་དང་། །
ད་ལྟའི་བྱ་བའི་ལེགས་ཉེས་ལ།
ཇི་བཞིན་གསལ་བཤད་མི་འབྱེད་པ། །
མི་དྲང་གཡོ་སྒྱུ་ཅན་གྱི་རྟགས། ། ཞེས་གསུངས་སོ། །
172



དྲང་པོ་དང་གཡོ་སྒྱུ་ཅན་གྱི་ཡོན་ཏན་དང་སྐྱོན་ནི་གང་ཞེ་ན།
དྲང་པོ་དགྲ་རུ་གྱུར་ཀྱང་བླ། །
རང་གི་བྱ་བས་དེ་བྱས་ཡིན། །
མི་དྲང་གཉེན་དུ་འགྱུར་མི་རུང་།
ཕན་པ་བྱས་ཀྱང་ལོག་པར་སྒྲུབ། ཅེས་གསུངས་སོ། །
དོན་གསུམ་པ་དམ་བཅའ་བརྟན་པ་ནི་གང་ཞེ་ན། གང་ཞིག་ཁས་འཆེས་པ་དེ་
ལས་གཞན་དུ་མི་འགྱུར་བ་སྟེ། །
གང་ཞིག་ཇི་ལྟར་ཁས་ཆེ་བ། །
འགྱུར་བ་མེད་དེ་དམ་བཅའ་བརྟན།
དམ་བཅའ་བརྟན་ན་རང་དོན་འགྲུབ།
གཞན་གྱིས་འདི་ཡི་ཚིག་གཟུང་འོས། ཞེས་གསུངས་ཏེ།
ཡོན་ཏན་ཀྱང་དེས་བསྟན་ཏོ། །
དོན་བཞི་པ་ལོ་མ་དང་འདྲ་བའི་བྱས་ཤེས་དང་གཞན་ཕན་བརྩོན་པ་གཉིས་
ལས་དང་པོ་ནི། རང་ལ་ཕན་འདོགས་བྱས་པ་ཤེས་ནས་དྲིན་གཟོ་བ་སྟེ།
འདི་ནི་བདག་ལ་འདི་ལྟར་དུ། །
ཕན་འདོགས་བྱེད་པོ་ཡིན་སྙམ་དུ།
བྱས་པ་ཤེས་ནས་དྲིན་གཟོ་བ།
ཡ་རབས་སྤྱོད་པ་མཚོན་པའི་སྒོ། ཞེས་གསུངས་སོ། །
བྱས་ཤེས་མེད་པའི་སྐྱོན་ནི་གང་ཞེ་ན། །རང་ལ་སུས་ཀྱང་ཕན་འདོགས་མི་
བྱེད་པ་སྟེ།
173



ཕན་གནོད་བྱས་པ་མི་ཤེས་པ། ་་་་་་་་་་་་། །
དེ་ལ་ལན་དུ་སེམས་པའང་མེད། །
དེ་ཕྱིར་འཕགས་རྣམས་མ་གཏོགས་པ།
འདི་ལ་ཕན་འདོགས་སུ་ཡིས་རྩོམ། །ཞེས་གསུངས་སོ། །
གཉིས་པ་གཞན་ཕན་བརྩོན་པ་ནི་གཞན་ལ་ཕན་པ་ལྷུར་ལེན་པ་སྟེ། དེའི་ཡོན་
ཏན་ནི་རང་ཉིད་ཕུན་སུམ་ཚོགས་པ་སྟེ། །
གཞན་ལ་ཕན་པར་བརྩོན་པ་དེ། །
རང་ཉིད་ཕུན་སུམ་ཚོགས་པའི་རྒྱུ།
དཔལ་དང་འབྱོར་པ་རྒྱ་ཆེ་བ།
འདི་ལས་འཁྲུངས་ཤིང་འདི་ཡིས་འགུགས། ཞེས་གསུངས་སོ། །
དེ་མེད་པའི་སྐྱོན་ནི་རང་ཉིད་ཕུང་བ་སྟེ།
རང་དོན་ཆེས་ཆེར་གཉེར་བ་དེ།
དང་པོ་དཔོན་དུ་གྱུར་ན་ཡང་། །
ཇེ་བས་ཇེ་དམའ་དག་ཏུ་འགྱུར། །
རི་གཟར་པོ་ཡི་འབབ་ཆུ་བཞིན། །
གཞན་ལ་ཕན་པ་ལྷུར་ལེན་པ།
དང་པོ་བྲན་དུ་གྱུར་ན་ཡང་། །
ཇེ་བས་ཇེ་མཐར་ཕྱིན་གྱུར་ཏེ།
གཡུ་འབྲུག་མཁའ་ལ་འགྲོ་བ་བཞིན། ཞེས་གསུངས་སོ། །
274



དོན་ལྔ་པ་མེ་ཏོག་དང་འདྲ་བའི་དད་པ་དང་གཏོད་བོད་གཉིས་ལས་དང་པོ་དད་
པ་ནི་གང་ཞེ་ན། སྐྱབས་འོས་དཀོན་མཆོག་གསུམ་དང་དགེ་སྡིག་གི་རྒྱུ་
འབྲས་ལ་ཡིད་ཆེས་པ་སྟེ།
སྐྱབས་འོས་ཡོན་ཏན་ལྡན་པ་དང་། །
བདེན་པའི་གནས་དང་དེའི་བྱེ་བྲག །
རྒྱུ་འབྲས་མི་བསླུའི་འཇུག་ལྡོག་ལ།
ཡིད་ཆེས་དད་པ་ཞེས་བྱའོ། ། ཞེས་གསུངས་སོ། །
གང་གི་ཕྱིར་དཀོན་མཆོག་དང་ལས་འབྲས་ལ་ཡིད་ཆེས་བྱ་དགོས་ཤེ་ན།།
སངས་རྒྱས་ཆོས་དང་དགེ་འདུན་གསུམ།
ནམ་ཡང་མི་བསླུའི་སྐྱབས་གནས་ཡིན། །
སྐྱབས་དེའི་ཡོན་ཏན་ཚད་མེད་ལ།
ཡིད་ཆེས་གུས་པས་རྟག་ཏུ་བྱ། །
དཀར་ནག་ལས་ཀྱི་འབྲས་བུ་ནི།
ནམ་ཡང་ཆུད་མི་ཟ་བར་སྨིན། །
དེ་ཕྱིར་རང་ལ་རང་བརྩེ་ན། ལ་
ལས་འབྲས་བླང་དོར་ཞིབ་ཏུ་བྱ། ཞེས་གསུངས་སོ། །
གཉིས་པ་གཏོང་ཕོད་ནི་གང་ཞེ་ན། རང་གི་བདོག་པ་གཞན་ལ་གཏོང་བར་
ཕོད་པ་སྟེ། དེའི་ཡོན་ཏན་ནི། །
175



བདག་གིས་ལོངས་སྤྱོད་འཆང་གྱུར་ཀྱང་། །
བག་མེད་ཤུལ་དུ་ལུས་ནས་འགྲོ། །
དེ་བས་གཏོང་ཕོད་བློ་སྐྱེད་ལ། །
འདི་ཕྱིར་ཕུན་སུམ་ཚོགས་པ་འགྲུབ།
གཏོང་བ་ཆུང་ཡང་འབྲས་བུ་ཆེ། །
ལོངས་སྤྱོད་ཆེ་ཡང་ཕན་པ་ཆུང་། ཞེས་གསུངས་སོ། །
དོན་དྲུག་པ་ལྗོན་ཤིང་གི་འབྲས་བུ་དང་འདྲ་བ་ནི་རང་ལ་བདེ་བ་དང་སྙན་
གྲགས་སྨིན་པ་སྟེ།
བདེ་དང་ཡིད་བདེའི་དཔལ་རྣམས་ཀུན། །
རྟག་ཏུ་མདུན་ན་གནས་བཞིན་པར། །
སྙན་གྲགས་ལྷ་ཡི་རྔ་བོ་ཆེ། །
འཇིག་རྟེན་འདི་ན་ཁྱབ་པར་སྒྲོག ཅེས་གསུངས་སོ། །
མ་ཟད་རང་རང་གི་རྒྱལ་ཁབ་རྣམས་ཀྱང་ཡར་རྒྱས་གོང་འཕེལ་དུ་འགྱུར་པའི་
གཞི་རྩ་ཡང་སྐྱེ་དགུ་རྣམས་ཀྱི་ཡ་རབས་ཀྱི་སྤྱོད་པ་ལ་རག་ལས་ཏེ། །
རྒྱལ་པོ་ལུགས་ཀྱི་བསྟན་བཅོས་ས་ཞི་སྐྱོང་བའི་རྒྱན་ལས།
ཡོན་ཏན་ལྡན་པའི་འཁོར་གྱིས་ལེགས་མཛེས་པ། །
སཱ་ལའི་ཤིང་ཆེན་བཞིན་དུ་མངོན་པར་མཐོ།
འཁོར་བཟང་དག་དང་ངེས་པར་ལྡན་གྱུར་ན།
དམན་པའི་མི་ཡང་རྒྱལ་རིགས་ཆེ་དང་མཉམ།
176



རྒྱལ་པོ་བཟང་ཞིང་འཁོར་ཡང་བཟང་གྱུར་ན།
ཡངས་པའི་ས་ཆེན་དཔུང་པས་འཛིན་པར་ནུས།
རྒྱལ་པོ་གཅིག་པུས་ས་རྣམས་མཐའ་དག་གི་
སྐྱེ་རྒྱུའི་ལེགས་ཉེས་གཏན་ལ་དབབ་པར་དཀའ།
འཁོར་ཚོགས་བཟང་པོ་འཁོར་དུ་བསྡུ་བྱས་ན།
འཁོར་གྱི་དཀྱིལ་འཁོར་ཀུན་ཏུ་དགེ་བར་འགྱུར། །
མི་ཡི་བདག་པོས་འཁོར་རྣམས་ལེགས་བསྐྱང་ཞིང་། །
འཁོར་གྱི་སྐྱེ་རྒྱུས་རྗེ་ལ་མངོན་མཆོད་པ།
དེ་དང་ལྷན་ཅིག་བདེ་དང་སྐྱིད་པ་ཡིས། །
རྒྱལ་ཁམས་འཕྱུར་བུར་གང་བ་བཞིན་དུ་འགྱུར། ཞེས་གསུངས་སོ།།
གཉིས་པ་རྒྱལ་བློན་རྣམས་ཀྱི་ཆོས་ལུགས་ནི་གང་ཞེ་ན། སྔོན་བསྐལ་པ་དང་
པོ་དང་འཁོར་ལོས་བསྒྱུར་བའི་དུས་སུ་ནི་རྒྱལ་བློན་གྱི་ཆོས་ལུགས་མི་དགོས་
ཏེ། མི་རིགས་པ་གསུམ་མེད་པའི་ཕྱིར་རོ། །ད་ལྟའི་དུས་སུ་ནི་རྒྱལ་བློན་གྱི་
ཆོས་ལུགས་གཅེས་ཏེ། མི་རིགས་པ་གསུམ་ལ་སེམས་ཅན་རྣམས་སྤྱོད་པའི་
ཕྱིར་རོ།། དེ་ཉིད་ལས།
འཁོར་ལོས་སྒྱུར་བ་མ་གཏོགས་གཞན།
བསྟན་བཅོས་ལ་ནི་གནས་ནས་སུ། །
སྐྱེ་རྒུ་སྐྱོང་བར་བྱེད་པ་སྟེ།
ཅི་ཡི་ཕྱིར་ན་འཇིག་རྟེན་དུ།



འཁོར་ལོས་སྒྱུར་བ་འབྱུང་བའི་ཚེ།
མི་རིགས་པ་གསུམ་མེད་ཕྱིར་རོ། ཞེས་གསུངས་སོ། །
མི་རིགས་པ་གསུམ་གང་ཞེ་ན། དེ་ཉིད་ལས། མི་རིགས་གསུམ་ཞེས་གང་ཞེ་
མི་དགེ་བཅུ་ལ་མངོན་དགའ་བ། །
ཆོས་མིན་གྱིས་ནི་ཆགས་པ་ཡིན།
།
རང་གི་འབྱོར་པས་ཆོག་མི་ཤེས། །
མི་རིགས་པ་ཡི་འདོད་ཆེན་ཉིད།
ལོག་པའི་བསྟན་བཅོས་ལ་བསྟེན་པ།
ལོག་པའི་ཆོས་ཀྱིས་འཁོར་བ་ཞེས། ཞེས་གསུངས་སོ། །
དེ་ལྟ་ན་རྒྱལ་བློན་ལ་མཁོ་བའི་ཆོས་ལུགས་ནི་གང་ཞེ་ན། མདོ་སྡེ་དྲན་པ་
ཉེར་གཞག་ལས་ སུམ་ཅུ་རྩ་ལྔའི་གྲངས་སུ་བསྡུས་ཏེ་གདམས་ཏེ། །
འདི་དང་ཕྱི་མར་ལེགས་པ་ཡི། །
ཡོན་ཏན་རྒྱ་ཆེ་ཐོབ་བྱེད་པ།
སུམ་ཅུ་རྩ་ལྔའི་གྲངས་ལྡན་པའི།
ཆོས་འདི་རྒྱལ་པོས་སྤྱད་པར་བྱ། །
བྱ་
འདི་དང་ཕྱི་མའི་ལེགས་ཚོགས་ཀྱི།
རྩ་བ་ཤེས་རབ་ཡིན་པས་ན། །
།
དག པ དང



ཡང་དག་ཤེས་རབ་སྣང་བ་ལ།
གོམས་པར་བྱེད་པ་དང་པོའོ།
གང་ཞིག་འདི་དང་ཕ་རོལ་དུ། །
ལེགས་པའི་དོན་རྣམས་གང་ཡིན་ལ།
བསམ་གཞིག་ལེགས་པར་བྱེད་པ་ནི།
སེམས་ཀྱི་ཡོན་ཏན་གཉིས་པའོ། །
བླ་མ་མཆོད་པར་བྱེད་པ་ནི། །
བདེན་དོན་མཁས་ཤིང་ཚུལ་ལྡན་གྱི།
དགེ་བའི་བཤེས་རྣམས་ལེགས་བསྟེན་ན།
ཕུན་སུམ་ཚོགས་འཐོབ་འགྱུར་གསུམ་པའོ།
མེད་སྨྲ་བའམ་ལོག་སྤྱོད་དང་།
ལྟ་ངན་ཆོས་སུ་སྨྲ་བ་ཡི།
སྐྱེ་བོ་ངན་པ་སྡིག་གྲོགས་རྣམས།
ལོངས་སུ་སྤང་བྱ་བཞི་པའོ།
།
ན་གན་
མ་འགལ་བ་
179



ལས་དང་འབྲས་བུར་སྐུར་འདེབས་པའི།
ལོག་པར་ལྟ་བ་མི་བཟད་པ།
ཉེས་པ་ཀུན་གྱི་འབྱུང་གནས་དེ།
སྤོང་བར་བྱེད་པ་ལྔ་པའོ། །
པ་
ཕྱི་དང་ནང་གི་འདུས་བྱས་ཆོས།
ཀུན་ཀྱང་རྒྱུ་ལ་བརྟེན་ནས་སྐྱེ།
རྒྱུ་འབྲས་ལམ་དང་ལམ་མིན་ཤེས།
ལྟ་བ་བཟང་ལྡན་དྲུག་པའོ།
ཡ་རབས་ཡོན་ཏན་ལྡན་པ་དང་།
དེ་ལྡོག་སྐྱེ་བོའི་ཁྱད་པར་རྣམས།
མ་འདྲེས་ཁོང་ཆུད་མིའི་ཁྱད་པར།
ཤེས་པ་ཞེས་བྱ་བདུན་པའོ།
འདུ་ཤེས་སྣ་ཚོགས་སྐྱེ་བོ་ཡི།
ཚིག་ཀུན་བདེན་པར་མི་བཟུང་བར།
འོས་ཤིང་དོན་ལྡན་གང་ཡིན་བཟུང་།
ས་བདག་ཆོས་ནི་བརྒྱད་པའོ།
180



ཆོས་ལྡན་ཕན་བྱེད་ཡིད་བརྟན་གནས།
གྲོགས་པོ་བརྟན་པ་དང་ལྡན་པའི།
རྒྱལ་པོ་ས་རྣམས་ཀུན་ལས་རྒྱལ། །
འདི་ནི་ཡོན་ཏན་དགུ་པའོ། །
ཡོལ་བ་ག་
ཡིད་རྟོན་ཆོས་མིན་གྱ་གྱུ་ཅན། །
མི་བརྟན་ཕན་བྱེད་མིན་པའི་གྲོགས།
རྒྱལ་པོས་རྟག་ཏུ་སྤངས་བྱས་ན།
བདེ་བ་འཐོབ་འགྱུར་བཅུ་པའོ།
རང་གི་སྐྱེ་བོ་གཙང་གྱུར་ཅེས། །
འདི་དང་ཕྱི་མར་ལེགས་བལྟ་ཞིང་།
ཆོས་དང་མཐུན་པས་རང་དང་འཁོར།
རྒྱུད་དག་པ་ནི་བཅུ་གཅིག་གོ །
སྦྱིན་དང་སྙན་པར་སྨྲ་བ་དང་།
སྤྱོད་པ་བཟང་སོགས་ལ་ཞུགས་ནས།
བདག་ཉིད་སྙན་པར་གྲགས་པ་ཡིས།
ཕྱོགས་ཀུན་ཁྱབ་བྱ་བཅུ་གཉིས་པ།
18E



ཡོན་ཏན་འཕེལ་བའི་དགྲ་ཆེན་པོ།
ལེ་ལོ་སྤང་བར་གྱུར་པས་ནི། །
འདི་དང་གཏན་གྱི་དོན་ཀུན་འགྲུབ།
འདི་ཉིད་ཡོན་ཏན་བཅུ་གསུམ་པ།
དོན་ནི་གང་དང་ཅི་སྒྲུབ་ཀྱང་།
ཧ་ཅང་ལས་མཐའ་མི་རིང་བར། །
དུས་སུ་བསྒྲིམ་ན་རེ་བ་ཀུན། །
རྫོགས་འགྱུར་ཡོན་ཏན་བཅུ་བཞི་པ།
།
ཟས་དང་སྐོམ་ལ་སྲེད་ཆེས་ན། །
ལུས་སེམས་ལས་སུ་མི་རུང་འགྱུར།
དེ་འདྲའི་སྲེད་སྤང་རན་པར་གཟའ།
སྤྱད་བྱའི་ཆོས་འདི་བཅོ་ལྔ་པ།
བག་མེད་དོན་ཉམས་རྒྱུར་གྱུར་པའི། །
གཉིད་ཀྱི་དྲི་མ་ལས་གྲོལ་ནས། །
བློ་གསལ་བྱ་བ་རྫོགས་གྱུར་གང་།
མི་བདག་ཡོན་ཏན་བཅུ་དྲུག་པ། །
182



མི་བརྟན་གྱ་གྱུ་ཕྲག་དོག་ཅན། །
ཉེས་པ་དུ་མའི་འབྱུང་གནས་ཕྱིར།
བུད་མེད་དབང་དུ་མི་འགྲོ་བ།
མི་བདག་རྣམས་ཀྱི་ཆོས་བཅུ་བདུན།
བྱིས་པ་སླུ་བར་བྱེད་པ་ཡི། །
འདོད་པའི་ཡུལ་ནི་ལྔ་རྣམས་ཀྱིས།
མི་བཀྲི་ཚུལ་ལྡན་རང་དབང་ཅན།
རྒྱལ་པོའི་ཆོས་མཆོག་བཅོ་བརྒྱད་པ།
སྡང་དང་ཆགས་པ་ལས་བྱུང་བའི།
ཁྲོ་བོ་དང་ནི་རྒོད་བག་ཤུགས།
བསྡམ་ན་རྒྱལ་པོ་དུལ་འགྱུར་ཏེ།
ཡོན་ཏན་མཆོག་འཐོབ་བཅུ་དགུ་པ། །
ཁྲོ་བ་རྣམ་པར་བཅོམ་ནས་སུ།
གཞན་ལ་འཚེ་བ་ཀུན་སྤང་བ།
བཟོད་ལྡན་ཞེས་བྱ་རྒྱལ་པོ་ཡི།
ཆོས་སུ་བསྔགས་པ་ཉི་ཤུ་པ།
183



ཀུན་གྱི་ཡིད་དང་མཐུན་པ་ནི། །
སྙན་ཚིག་འཇམ་པོར་སྨྲ་བ་ཡིས།
ཐམས་ཅད་ཡིད་རབ་མགུ་བྱེད་པ། སམ་པ་བག་ལ་
རྒྱལ་པོའི་ཆོས་ལུགས་ཉེར་གཅིག་པ། ་་་་་་་།
རྟག་ཏུ་བདེན་པར་སྨྲ་བ་ནི། །
ད ་ལྟ་བཞུགས་པ་དང་གནས་དང་། །
ལྷ་དང་བཅས་པའི་འཇིག་རྟེན་ན།
།
ཡིད་རྟོན་འོས་ཡིན་ཡོན་ཏན་མཆོག་དང་མ་དག་པ །
འདི་ནི་ཡོན་ཏན་ཉེར་གཉིས་པ།
ཕྱོགས་ལྷུང་མེད་པ་ཞེས་བྱ་བ།
ཡུལ་ལྗོངས་ཀུན་ལ་ཕ་མ་ལྟར།།
སྙོམས་ཤིང་བཤེས་ངོར་མི་བྱེད་པ།
ཡོན་ཏན་ཆོས་འདི་ཉེར་གསུམ་པ།
བློ་བརྟན་པས་ན་ནོར་གཞིས་རྣམས། །
གློ་བུར་འཕེལ་འགྲིབ་མི་བྱད་པར།
རྟག་ཏུ་མཉམ་པར་གནས་བྱེད་པ།
གང་འདི་ཡོན་ཏན་ཉེར་བཞི་པ། །



ངེས་པའི་འབྲས་བུར་ལོངས་སྤྱོད་ཅེས། །
འོས་པའི་དཔྱ་ཁྲལ་འབའ་ཞིག་ལས། །
འདས་ཏེ་ཅུང་ཟད་མི་ལེན་པ།
རྒྱལ་པོའི་ཆོས་འདི་ཉེར་ལྔ་པ།
མི་སྲུན་གདུལ་དཀའ་ངན་སྤྱོད་ཅན།
ཡུལ་དུ་བཞག་ན་ཉེས་པ་འཕེལ། །
དེ་སྤང་ཡུལ་ཁམས་བདེ་བར་འགྱུར། །
རྒྱལ་པོའི་ཆོས་ནི་ཉེར་དྲུག་པ།
ཕ་མེས་སོགས་ཀྱིས་སྔོན་བྱིན་པ།
དེ་ནི་དེ་བཞིན་སོར་བཞག་ནས།
དེ་ལ་དགའ་ཞིང་སླར་ཡང་སྟེར། །
འདི་ནི་ཡོན་ཏན་ཉེར་བདུན་པ། །
ཟང་ཟིང་ཆོས་དང་མི་འཇིགས་པའི།
སྦྱིན་པ་དག་ལ་རབ་འབད་ན། །
ས་འདི་ཀུན་ནས་དབང་འགྱུར་ཏེ།
རྒྱལ་པོའི་ཆོས་ནི་ཉེར་བརྒྱད་པ།



།
འཇིག་རྟེན་མཆོག་གྱུར་དཀོན་མཆོག་གསུམ།
མཆོད་ཅིང་གཞན་ལའང་གཏོང་བའི་སྒོ།
ཡང་བྱེད་བློ་ལྡན་བསོད་ནམས་ཅན།།
ཟླ་ལྟར་མངོན་འཕགས་ཉེར་དགུ་པ།
བཟང་པོའི་ལས་ཀྱི་རྣམ་སྨིན་ཅན། །
ལྷ་རྣམས་དགེ་བའི་གྲོགས་ལ་བརྩོན།
དེ་མཆོད་བཀྲ་ཤིས་བདེ་ལྡན་འགྱུར།།
འདི་ནི་ཡོན་ཏན་སུམ་ཅུ་པ། །
དེ་ནི་
རང་གི་བུ་དང་བུ་མོ་སོགས། །
ཤིན་ཏུ་བརྩེ་བས་བདེ་བར་བསྐྱེད།
ལེགས་པའི་ལམ་ལ་གཞུག་པར་བྱ།
སྤྱད་བྱའི་ཆོས་འདི་སོ་གཅིག་པ། །
འབངས་ཀྱི་བདེ་ཐབས་ལེགས་བསམས་ནས།
གང་ཕན་ཐབས་ཀྱིས་འཁོར་འབངས་ཀུན།
དབུགས་དབྱུང་རིགས་པར་བདེར་སྐྱོང་བ།
ས་ལ་དབང་གྱུར་སོ་གཉིས་པ།
186



ཆོས་བཞིན་སྐྱེ་དགུ་བསྐྱང་བྱ་སྟེ།
ཆོས་མ་ཡིན་རྣམས་ཆོས་ལ་གཟུད། །
ཆོས་ལྡན་རྒྱལ་པོ་འཇིག་རྟེན་ན། །
ཉི་ལྟར་གསལ་འགྱུར་སོ་གསུམ་པ། ་
དགེ་བ་བཅུ་ཡི་ལས་ལམ་ལ། །
རང་ཉིད་གནས་ཤིང་གཞན་ཀྱང་དགོད། །
འདི་ཕྱིའི་འཇིག་རྟེན་རྣམ་གཉིས་སུ་
འཁོར་བཅས་བདེ་ཐོབ་སོ་བཞི་པ།
དུས་སུ་ངེས་པར་དམ་པའི་ཆོས།
ལེགས་པར་སྟོན་པར་བྱེད་པ་ནི།
གཞན་ཕན་ཆོས་འཛིན་སྐྱེས་བུ་སྟེ།
འདི་ནི་ཡོན་ཏན་སོ་ལྔ་པའོ།
ཡོན་ཏན་འདི་དག་རེ་རེ་དང་།
ལྡན་པའང་ཚེ་འདིར་གྲགས་འབྱོར་སོགས།
ཡོན་ཏན་རྣམ་མང་ཐོབ་གྱུར་ནས།
ཕྱི་མར་ལྷ་གནས་རྣམས་སུ་འགྲོ།
187



ཆོས་ལྡན་རྒྱལ་པོ་འཇིག་རྟེན་འདིར།
སྐྱེ་རྒུའི་མཆོག་ཏུ་བདེ་མྱང་ཞིང་།
བདེ་བའི་ལམ་ནས་ཡང་དག་པ། །
བདེ་བའི་གནས་སུ་འགྲོ་བར་འགྱུར།
འདི་དག་སོ་སོའི་ཡོན་ཏན་གྱི། །
རྣམ་པ་རྒྱ་ཆེའི་བསྔགས་པ་དག
མདོ་སྡེ་ཉིད་དུ་འབྱུང་བས་ན།
བློ་ལྡན་རྣམས་ཀྱིས་བལྟ་བར་བྱ།
།ཞེས་གདམས་སོ།།
188



༣ །ཐམས་ཅད་ཀྱིས་ཐུན་མོང་དུ་བྱ་བའི་ཆོས་ནི་གང་ཞེ་ན། ནད་ཀྱིས་
གདུང་བ་དང་། འཆི་བའི་ཚེ་སྟེ་གཉིས་སོ།།
དང་པོ་ནད་ཀྱི་རྒྱུ་ནི་གང་ཡིན། ནད་ཀྱི་ངོ་བོ་ལ་ཇི་ཙམ་ཡོད། ནད་དེ་
སློང་བའི་རྐྱེན་ནི་གང་ཡིན། དེ་ཞི་བའི་ཐབས་ནི་གང་ཡིན། དང་པོ་ནད་ཀྱི་
རྒྱུ་ནི་རིང་རྒྱུ་དང་། ཉེ་རྒྱུ་སྟེ་གཉིས་སུ་གསུངས་སོ། ། དང་པོ་ནི་གང་ཞེ་ན།
དེ་ལ་ཡང་སྤྱི་དང་ཁྱད་པར་གྱི་རྒྱུ་གཉིས་སུ་གསུངས་སོ།། ནད་
རྣམས་ཀུན་གྱི་རྒྱུ་ནི་གཅིག་པུ་སྟེ། །བདག་མེད་ཀྱི་དོན་མ་རྟོགས་པས་མ་རིག་
པ་ཅེས།།
དཔེར་ན་བྱ་ནི་མཁའ་ལ་ལྡིང་གྱུར་ཀྱང་།
རང་གི་གྲིབ་མ་དེ་དང་མི་འབྲལ་ཞིང་།
འགྲོ་ཀུན་བདེ་བར་གནས་ཤིང་སྤྱོད་ན་ཡང་།
མ་རིག་ལྡན་པས་ནད་དང་འབྲལ་མི་སྲིད། ཅེས་གསུངས་སོ། །
གཉིས་པ་ཁྱད་པར་གྱི་རྒྱུ་ནི་དུག་གསུམ་ལས་བྱུང་བའི་ནད་རླུང་
མཁྲིས་བད་ཀན་གསུམ་སྟེ། ཁྱད་པར་གྱི་རྒྱུ་ནི་མ་རིག་ལས་བྱུང་བའི།
འདོད་ཆགས་ཞེ་སྡང་གཏི་མུག་གི་དུག་གསུམ་ལས། །འབྲས་བུ་རླུང་མཁྲིས་
བད་ཀན་ཉེས་པ་སྐྱེད། །ཅེས་གསུངས་སོ།། ན་
གཉིས་པ་ཉེ་བའི་རྒྱུ་ནི་གང་ཞེ་ན། རླུང་མཁྲིས་བད་ཀན་གསུམ་སྟེ།
ཉེ་རྒྱུ་རླུང་དང་མཁྲིས་པ་བད་ཀན་གསུམ། །རྣམ་པར་མ་གྱུར་ནད་ཀྱི་རྒྱུར་
འགྱུར་ལ། །རྣམ་འགྱུར་མ་སྙོམས་ནད་ཀྱི་ངོ་བོ་ཡིན། །ཞེས་གསུངས་སོ།།
189



གཉིས་པ་ནད་ཀྱི་ངོ་བོ་ཇི་ཙམ་ཞེ་ན། རླུང་མཁྲིས་བད་ཀན་གསུམ་
གྱིས་སྐྱེད་པའི་ནད་ཀྱི་ངོ་བོ་ཡང་གསུམ་སྟེ། །དེ་ཡང་བསྡུ་ན་ཚ་གྲང་གཉིས་སུ་
བསྡུས་པར་གསུངས་སོ། །
གསུམ་པ་ནད་དེ་སློང་བའི་རྐྱེན་དེ་གང་ཞེ་ན། དེ་ལ་ཡང་ཐུན་མོང་
དང་ཁྱད་པར་གྱི་རྐྱེན་གཉིས་སོ། །དང་པོ་ནི་གང་ཞེ་ན། ནད་ཀུན་སློང་བར་
བྱེད་པའི་ཐུན་མོང་རྐྱེན། །འབྱུང་བའི་དུས་དང་གདོན་དུག་མི་འཕྲོད་ཟས། །
གསོ་བ་ལོག་དང་ལས་ངན་སད་ལས་འབྱུང་།། ཞེས་གསུངས་སོ།།
གཉིས་པ་ཁྱད་པར་གྱི་རྐྱེན་ལ་ཡང་རླུང་མཁྲིས་བད་ཀན་གསུམ་གྱི་
ནད་ཀྱི་རྐྱེན་གསུམ་ལས། དང་པོ་རླུང་ནད་སློང་བའི་རྐྱེན་ནི། །ཁྱད་པར་ཁ་
དང་ཡང་རྩུབ་བསྟེན་དྲགས་དང་། །ཆགས་པས་དུབ་དང་ལྟོ་ཆག་གཉིད་
ཆག་དང༌། ལྟོ་སྟོང་ལུས་ངག་བྱ་བ་དྲག་ཤུལ་དང་། །ཁྲག་མང་ཟགས་
དང་འཁྲུ་སྐྱུག་དྲག་པོས་བཏབ། །བསེར་བུས་བུས་དང་ག་ཆད་ངུས་པ་དང་།
།མྱ་ངན་སེམས་ལས་ཁ་ལས་ཆེས་པ་དང་། །བཅུད་མེད་ཁ་ཟས་ཡན་ལག་
གཏད་པ་དང༌། །ཤུགས་བཀག་པ་དང་ནད་ཀྱིས་བཙིར་བ་ཡི། །རྐྱེན་དེ་
རྣམས་ཀྱིས་རླུང་ནད་ལྡང་བར་བྱེད། །ཅེས་གསུངས་པ་བཞིན།
ཟས་ཁ་བ་བསྟེན་དྲགས་པ་དང༌། ། ཟས་ཡང་བ་བསྟེན་དྲགས་པ་
དང༌།། རྩུབ་པ་བསྟེན་དྲགས་པ་དང་། །ཆགས་པའམ་འཁྲིག་པས་དུབ་པ་
དང༌། བྲས་ཀྱི་ལྟོ་ཆག་པའམ་ཆད་པ་དང༌། གཉིད་ཆག་པའམ་མ་གཉིད་པ་
དང༌། ལྟོ་སྟོང་ངམ་ཁ་ཟས་གང་ཡང་མ་བཟོས་པའི་སྔོན་དུ་ལུས་ངག་གི་བྱ་བ་
19)



དྲག་ཤུལ་ཆེ་བ་དང་། ཁྲག་མང་པོ་ཟག་པ་དང་། འཁྲུ་བ་དང༌། སྐྱུག་པ་
དང༌། རླུང་བསེར་བུས་བཏབ་པ་དང་།ག་ཆད་དམ་ཐང་ཆད་ཆད་དུ་ངུས་པ་
དང༌། མྱ་ངན་གྱིས་གདུངས་པ་དང༌། སེམས་ལས་ཆེས་པ་དང་། ཁ་ལས་
ཆེས་པའམ་བརྗོད་པ་མང་བ་དང་། བཅུད་མེད་པའི་ཁ་ཟས་མང་པོ་གཏད་པ་
དང༌། གཤང་གཅི་སོགས་ཤུགས་ཀྱིས་བཀག་པ་དང་། །ཡང་གཤང་གཅི་
སོགས་ནན་གྱིས་བཙིར་བ་རྣམས་ཀྱིས་ནི་རླུང་ནད་སློང་བར་བྱེད་པའོ། །
གཉིས་པ་མཁྲིས་ནད་སློང་བར་བྱེད་པའི་རྐྱེན་ནི་གང་ཞེ་ན། ཚ་བའི་རོ་
དང་རྣོ་ཚ་སྣུམ་བསྟེན་དྲགས། །རྒྱུད་ལ་ཞེ་སྡང་དྲག་པོ་སྐྱེས་པ་དང་། །ཚད་
དགུང་གཉིད་ལོག་འདུག་རྗེས་དྲག་ཤུལ་བྱས། །མི་ཐེག་ཁུར་དང་ས་སྲན་
བརྐོས་པ་དང༌། །གཞུ་སྲན་བཀང་དང་འཛིང་ག་བཀྱེ་བ་དང་། །བང་དང་
འགྲོ་ལས་དག་གིས་ཉེན་པ་དང༌། །རྟ་ཡིས་བརྡབ་དང་གཡང་ལ་ལྷུང་བ་དང་།།
འཐིབས་འོག་ཚུད་དང་རྡོ་དབྱུག་བརྡུངས་པ་དང་། །ཤ་མར་བུ་རམ་ཆང་
སོགས་བཟའ་བཏུང་དྲགས། །རྐྱེན་དེ་རྣམས་ཀྱིས་མཁྲིས་ཚད་སློང་བྱར་
བྱེད།།ཅེས་གསུངས་པ་བཞིན། །
ཚ་བའི་རོ་བསྟེན་དྲགས་པ་དང་། །རྣོ་བ་དང་ཚའི་རོ་བསྟེན་དྲགས་
པ་དང་། །སྣུམ་བསྟེན་དྲགས་པ་དང་། རྒྱུད་ལ་ཞེ་སྡང་དྲག་པོ་སྐྱེས་པ་དང་།
ཚད་དགུང་ངམ་ཉིན་དགུང་གཉིད་ལོག་པ་དང་། བདུག་པའི་རྗེས་སུ་དྲག་
ཤུལ་གྱི་ལས་བྱས་པ་དང༌། མི་ཐེག་པའི་ཁུར་འཁུར་བ་དང་། ས་སྲན་
བརྐོས་པ་དང་། གཞུ་སྲན་བཀང་བ་དང་། འཛིང་ག་བཀྱེ་བ་འམ་འཐབ་མོ་



རྩོད་པ་དང༌། བང་ངམ་གཡོག་གིས་ཉེན་པ་དང༌། ཕར་ཚུར་འགྲོ་བའི་
ལས་ཀྱིས་ཉེན་པའམ་དུབ་པ་དང༌། རྟ་ཡིས་བརྡབ་པ་དང༌། གཡང་ལ་ལྷུང་
བ་དང་། ཤིང་ལ་སོགས་པའི་འཐིབས་འོག་ཏུ་ཚུད་པ་དང༌། རྡོ་དང་དབྱུག་
པས་བརྡུངས་པ་དང་། ཤ་ཟ་དྲགས་པ་དང་། མར་བཏུང་དྲགས་པ་དང་།
བུ་རམ་བཟའ་བའམ་བཏང་དྲགས་པ་དང་། ཆང་སོགས་བཏང་དྲགས་པའི་
རྐྱེན་དེ་རྣམས་ཀྱིས་ནི་མཁྲིས་ཚད་དམ་མཁྲིས་ནད་སློང་བར་བྱེད་དོ། །
གསུམ་པ་བད་ཀན་གྱི་ནད་སློང་བར་བྱེད་པའི་རྐྱེན་ནི་གང་ཞེ་ན། ཁ་
མངར་ལྕི་བསིལ་སྣུམ་བསྟེན་དྲགས་པ་དང་། འགྲངས་རྗེས་དལ་བར་འདུག་
དང་ཉིན་གཉིད་ལོག །རླན་སྟེང་ཉལ་དང་ཆུར་ཞུགས་གོས་སྲབ་འཁྱགས། །
གྲོ་སྲན་གསར་ཐོག་སེར་ཅན་སྲུངས་པ་དང་། །ར་སྐོམ་ཤ་རིད་ཚིལ་བུ་འབྲུ་
མར་དང་། རྩི་མར་རུལ་པ་ལོ་བཤུར་ལ་ཕུག་རས། །རི་སྒོག་ལ་སོགས་རྗེན་
ཟས་མཐའ་དག་དང༌། །མ་འཚོས་འཚིག་དང་ཁེངས་པོའི་ཟས་རྣམས་དང་།
ར་ཡི་འོ་རློན་ཞོ་དང་ཆུ་གྲང་ཇ། །བཟའ་བཏུང་ཆེས་ཏེ་ཚད་ལས་འདས་པའམ།།
སྔ་མ་མ་ཞུ་ཕྱི་མ་ཟོས་པ་ཡི། །རྐྱེན་དེ་རྣམས་ཀྱིས་བད་ཀན་གྲང་ནད་སློང་། །
ཞེས་གསུངས་པ་བཞིན། །
ཁ་བ་མངར་བ་ལྕི་བ་བསིལ་བ་སྣུམ་རྣམས་བསྟེན་དྲགས་པ་དང་།
ལྟོ་འགྲངས་པའི་རྗེས་སུ་དལ་བར་འདུག་པ་དང༌། གཉིད་ལོག་པ་དང་། །
རླན་་གྱི་སྟེང་དུ་ཉལ་བ་དང་། ཆུར་ཞུགས་པ་དང་། གོས་སྲབ་པ་
དང་། འཁྱགས་པ་དང་། གྲོ་དང་སྲན་མ་སོགས་གསར་པ་སྲུངས་པ་དང་།
19༣
།
192



ར་སྐོམ་པའི་ཤ་རིད་དང་། གཚལ་བུ་དང་། འབྲུ་མར་དང་། རྩི་མར་རུལ་པ་
ལ་སོགས་པ་དང་། རི་སྒོག་དང་། རྗེན་ཟས་དང་། མ་འཚོས་པ་དང་།
འཚིག་པ་དང་། ཁེངས་པའི་ཟས་རྣམས་དང༌། ར་ཡི་ཁོ་མ་རློན་པ་དང་།
ཞོ་གྲང་བ་དང་། དར་བ་དང་། ཆུ་གྲང་བ་དང་། ཇ་གྲང་བ་དང་། བཟའ་
བཏང་ཚད་ལས་འདས་པ་དང་། སྔ་མ་མ་ཞུས་པར་ཕྱི་མར་ཟོས་པ་རྣམས་ཀྱིས་
ནི་བད་ཀན་གྱི་གྲང་ནད་སློང་བར་བྱེད་དོ། །
མདོར་བསྡུས་ན་ནི་རླུང་ནད་གཅིག་པུར་བསྲུང་བར་བྱ་སྟེ། ནད་
ཐམས་ཅད་ཀྱང་རླུང་གཅིག་པུའི་རྐྱེན་གྱིས་སློང་བར་གསུངས་སྟེ། རླུང་ནི་
ཚ་གྲང་གཉིས་ཀའི་ཁྱབ་བྱེད་དེ།། ཉི་མར་བལྡད་ན་བསྲེག་པའི་གྲོགས་བྱེད་
ཅིང༌། །ཟླ་བར་བལྡད་ན་བསིལ་བའི་གྲོགས་བྱེད་ལ། །སྟོད་སྨད་ཕྱི་ནང་མ་
ལུས་ཁྱབ་པར་རྒྱུ། །ཚ་གྲང་གཉིས་ཀ་འཁྲུག་ཅིང་སློང་བར་བྱེད། །དེ་བས་
རླུང་གི་ནད་ཀུན་མ་ལུས་རྒྱུ། །ཞེས་གསུངས་སོ། །
བཞི་པ་ནད་ཞི་བའི་ཐབས་ནི་གང་ཞེ་ན། ནད་ཐམས་ཅད་ནི་ཞི་བའི་
ཐབས་ཀྱང་ཡོད་པ་མ་ཡིན་ཏེ། གང་ཞེ་ན། གཞན་དབང་སྔོན་གྱི་ལས་ཀྱིས་
བསྐྱེད་པའི་ནད་ནི་བཅོས་ཀྱང་མི་ཐུབ་པའི་འཆི་བའི་ནད་དུ་གསུངས་ཏེ།
བརྒྱ་དང་རྩ་གཅིག་གཞན་དབང་སྔོན་གྱི་ལས། །བཅོས་ཀྱང་མི་ཐུབ་འཆི་
བའི་ནད་ཡིན་ལ། །ཞེས་གསུངས་སོ། །
ནད་ཁ་ཅིག་ནི་བཅོས་མི་དགོས་ཏེ། གང་ཞེ་ན། ལྟར་སྣང་འཕྲལ་གྱི་
ནད་ནི་མ་བཅོས་རང་གར་བཞག་པས་འཚོ་བར་གསུངས་ཏེ། བརྒྱ་དང་རྩ་



གཅིག་ལྟར་སྣང་འཕྲལ་གྱི་ནད། །མ་བཅོས་རང་གར་བཞག་པས་འཚོ་བ་
ཡོད། འོན་ཀྱང་བཅོས་ན་མྱུར་དུ་བདེ་བ་སྟེར། ། དཔེར་ན་འགྱེལ་བུབ་
ལག་ནས་འཐེན་པ་འདྲ། །དང་པོ་མངོན་ཚུལ་ཆེ་བར་བྱུང་གྱུར་ཀྱང༌། །མ་
བཅོས་རང་གར་ལམ་ནས་ཟློག་པ་ཡོད། །དཔེར་ན་མཁའ་ལ་སྤྲིན་འཐིབས་
ཆར་འབབ་པ། །གློ་བུར་སངས་ནས་ཐན་པ་འགྱུར་པ་འདྲ། །ཞེས་གསུངས་
སོ། །
ནད་ཁ་ཅིག་ནི་སྨན་ཁོ་ནས་ཀྱང་ཞི་བ་མ་ཡིན་ཏེ། གང་ཞེ་ན། ཀུན་
བརྟགས་གདོན་གྱི་ནད་ནི་གདོན་བཅོས་པ་ཉིད་ཀྱིས་ཞི་བ་སྟེ། བརྒྱ་དང་རྩ་
གཅིག་ཀུན་བརྟགས་གདོན་ཡིན་པས། །དེ་མ་བཅོས་པར་སྨན་དཔྱད་ལེན་མི་
འདོད། །གདོན་བཅོས་སྨན་བྱེད་གྱུར་ཀྱང་འཚོ་བ་ཡོད། ། དཔེར་ན་དཔུང་བ་
གཡར་བའི་བཙོན་བུ་འདྲ། །ཞེས་གསུངས་སོ། །ནད་ཁ་ཅིག་ནི་འཚོ་བྱེད་
སྨན་གྱིས་ཞི་བ་ཡིན་ཏེ། གང་ཞེ་ན། ཡོངས་གྲུབ་ཚེ་ཡི་ནད་ནི་སྨན་གྱིས་མ་
བཅོས་ན་འཆི་ལ་བཅོས་ན་འཚོ་བ་སྟེ། བརྒྱ་དང་རྩ་གཅིག་ཡོངས་གྲུབ་ཚེ་
ཡི་ནད། མ་བཅོས་འཆི་ལ་བཅོས་ན་འཚོ་བ་ཡོད། །ཅེས་གསུངས་སོ། །
དེས་ན་དུས་དང་རྣམ་པ་ཀུན་ཏུ་ནད་སློང་བའི་རྐྱེན་དང་ནད་ལས་ཉེ་
བར་འཚོ་བའི་ཐབས་གཞན་དབང་སྔོན་ལས་ཀྱི་ནད་ལ་ལས་ངན་སྦྱངས་པའི་
ཐབས་ཚོགས་བསགས་དང་། ཀུན་བརྟགས་གདོན་གྱི་ནད་ལ་གདོན་བཅོས་
པའི་ཐབས་རིམ་གྲོ་དང་། ཡོངས་གྲུབ་ཚེའི་ནད་ལ་སྨན་བསྟེན་པ་ལ་སོགས་
པ་ལ་སྤང་བླང་བྱ་དགོས་པ་རྣམས་བདུད་རྩི་སྙིང་པོ་ཡན་ལག་བརྒྱད་པ་གསང་
བ་མན་ངག་གི་རྒྱུད་རྣམས་ལ་བལྟས་ནས་ཤེས་དགོས་པ་ཡིན་ནོ།།
194



༈ །འཆི་ཚེ་བསླབ་པར་བྱ་བའི་ཆོས་ནི་གང་ཞེ་ན། དེ་ཡང་འཆི་བའིདུས་
སུ་ཕན་ངེས་པའི་ཆོས་ནི་སྙིང་ནས་བསམ་དགོས་པ་ཡིན་ཏེ། །
འདི་ལྟར་ལུས་མལ་དུ་ལྷུང་ནས་ལྡང་མི་ཤེས། ཟས་སྐོམ་མཐོང་ཡང་
ཡི་གར་མི་འོང་། འཆི་བའི་ཚོར་བས་གདུངས་པས་སྙིང་མི་དགའ། ཕོ་ཚོད་
དང་སྙེམས་པའི་གདེང་ཤོར། འཁྲུལ་སྣང་གི་སུན་མས་གཏུགས། སྐྱེས་
ཆེན་པོ་འདེགས་པ་ལ་ཐུག གཉེན་བཤེས་ཀྱིས་མཐའ་བསྐོར་ཡང་བཤོལ་ནི་
མི་ཐེབས། གནད་གཅོད་ཀྱི་སྡུག་བསྔལ་རང་གཅིག་པུས་མྱོང་། ལོངས་
སྤྱོད་དཔག་ཏུ་མེད་པ་ཡོད་ཀྱང་ཁྱེར་དབང་ནི་མེད། བློས་ནི་མི་མཐོང་། རྗེས་
སུ་ནི་མི་འབྲང་
། སྔར་བྱས་ཀྱི་སྡིག་པ་དྲན་པས་འགྱོད་པ་སྐྱེ། ངན་སོང་གི་
སྡུག་བསྔལ་དྲན་ནས་འཇིགས་ཤིང་སྐྲག འཆི་བ་གློ་བུར་དུ་སླེབ་པ་ཉམ་ང་།
གསོན་པའི་སྣང་བ་ནུབ་པས་བགས་གྲང་། མི་སྡིག་པ་ཅན་འཆི་བ་ན་འཆི་
ཁར་བྲང་ལག་འཐབ་ཅིང་བྲང་སེན་རྗེས་ཀྱིས་བཀང་ནས་འཆི་སྟེ། །
སྔར་སྡིག་པ་བྱས་པའི་ལས་དྲན་ཏེ་ངན་སོང་དུ་སྐྱེ་བ་ལ་འཇིགས་
ཤིང་སྐྲག རང་ལ་རང་དབང་ཡོད་པའི་དུས་སུ་འཆི་ཁར་ཕན་པའི་ཆོས་
ཤིག་མ་འགྲུབ་སྙམ་དུ་འགྱོད་ནས་སྙིང་ལ་ཟུག་གཟེར་སྐྱེས་ཏེ་བྲང་ལ་སྤར་མོ་
བཏབ་པས་བྲང་སེན་རྗེས་ཀྱིས་བཀང་ནས་འཆི་བ་ཡིན་ཏེ། ས་
ཇི་སྐད་དུ། །
མི་སྡིག་ཅན་འཆི་བ་མཐོང་ཙ་ན། །
ལས་རྒྱུ་འབྲས་སྟོན་པའི་སློབ་དཔོན་ཡིན། ཞེས་གསུངས།
195



དེ་ལྟ་བུ་དག་མ་ཤི་བའི་གོང་ནས་ངན་སོང་གི་སུན་མས་སླེབ་སྟེ།
སྣང་བ་ཐམས་ཅད་འཇིགས་སྐྲག་དང་། ཚོར་བ་ཐམས་ཅད་སྡུག་བསྔལ་དུ་
སྐྱེས། ལུས་ཀྱི་འབྱུང་བ་སྡུད། དབུགས་ནི་ངར་དར། ཡན་ལག་ནི་གཡོ་བ།
འདུ་ཤེས་འཁྲུལ། མིག་སྐྱ་ལོག་གེ་ཚེ་ཕ་རོལ་དུ་འགོའོ། ། །
ཤི་ནས་ཀྱང་མེ་ཤི་བའམ་ཆུ་སྐམ་པ་ལྟ་བུ་ཞིག་ཡིན་ན་དེ་ཀ་ལས་
གཞན་མི་འདུག་ཀྱང་། ཤི་ནས་མེད་དུ་མི་འགྲོ་ཞིང་སྐྱེ་བ་ལེན་དགོས་པ་ཡིན།
སྐྱེ་བ་ཞིག་བླངས་ཕྱིན་ཆད་འཁོར་བའི་གནས་ལས་མ་འདས་སོ། །
སྐྱེ་བ་དེ་ཡང་རང་གང་འདོད་འདོད་དུ་སྐྱེ་བའི་རང་དབང་ནི་ཡོད་པ་མ་
ཡིན་ཏེ། ཟག་བཅས་ཀྱི་ལས་དགེ་བ་དང་མི་དགེ་བ་ཁོ་ནའི་རྗེས་སུ་འགྲོ་ཞིང་
འགྲོ་བ་རིགས་དྲུག་ཏུ་འཁོར་དགོས་པ་ཡིན་ནོ།།།
དཔེར་ན་ནས་ཀྱི་ས་བོན་ལས་ནས་ཀྱི་མྱུ་གུ་འབྱུང་བ་བཞིན་དུ་ད་ལྟའི་
སྐྱེ་བ་འདི་གང་ཡིན་པ་ཕྱི་མའི་སྐྱེ་བ་འདི་ལེན་པ་མ་ཡིན་ནམ་ཞེ་ན། དེ་ལྟ་ནི་མ་
ཡིན་ཏེ་ཕྱི་མའི་སྐྱེ་བ་ལེན་པ་པོ་ནི་ད་ལྟའི་འདུ་བྱེད་ལས་བྱུང་བའི་རྣམ་པར་
ཤེས་པ་ཡིན་གྱི། ད་ལྟའི་མི་དང་དུད་འགྲོ་སོགས་སུ་བཏགས་པ་ནི་མ་ཡིན་ཏེ།
ད་ལྟའི་མི་ཞེས་པ་དང་དུད་འགྲོ་ཞེས་པ་རྣམས་ནི་ད་ལྟའི་ཕུང་ཁམས་ཀྱི་ཚོགས་
པ་ལ་བཏགས་པ་ཡིན་གྱི་ཉེ་བར་ལེན་པའི་རྣམ་པར་ཤེས་པ་ལ་ནི་མི་དང་དུད་
འགྲོ་ཞེས་སུ་བཏགས་པ་མེད་དོ། །དེ་ལྟ་མ་ཡིན་ན་ད་ལྟའི་ནད་པའང་ཕྱི་མར་
ནད་པ་ཉིད་དུ་སྐྱེ་བ་ལ་སོགས་པའི་སྐྱོན་དུ་ཐལ་བར་གདོན་མི་ཟའོ། །
196



དེ་དང་མི་འདྲ་སྟེ་ནད་ནི་ད་ལྟ་གློ་བུར་དུ་བྱུང་བ་ཡིན་པས་སོ་སྙམ་ན།
འོ་ན་ད་ལྟའི་མི་དང་དུད་འགྲོ་ལ་སོགས་པའི་ལུས་ཀྱང་དེ་དང་འདྲ་སྟེ། ཕ་
དང་མའི་ཁུ་ཁྲག་ལ་བརྟེན་ནས་གློ་བུར་དུ་ཐོབ་པ་ཡིན་པས་སོ། །དེས་ན་ཕྱི་
མའི་སྐྱེ་བ་ནི་དགེ་སྡིག་གི་རྗེས་སུ་འབྲང་བས་ན་རང་གང་འདོད་དུ་ལེན་དུ་ཡོད་
པ་ནི་མ་ཡིན་ནོ། །
དེའི་ཕྱིར་འཇིག་རྟེན་ཕ་རོལ་དུ་འགྲོ་བ་ན། གཤིན་རྗེའི་སུན་མས་
སླེབ། བར་དོའི་སྣང་བ་ཤར། མགོན་དང་སྐྱབས་ནི་མེད། གཅེར་བུ་ལག་
སྟོང་དུ་འགྲོ་བའི་དུས་དེ་དེ་རིང་གི་ཉི་མ་ཙམ་ལ་མི་འོང་བའི་གདེང་མེད། དེའི་
དུས་སུ་ཕན་ངེས་པ་ནི་དམ་པའི་ཆོས་ཁོ་ན་ལས་སུ་ཡང་སྐྱབས་སུ་འགྱུར་བ་
མེད་དོ། །
ཁོ་ན་འཆི་ཁར་ཕན་པའི་ཆོས་ནི་གང་ཞེ་ན། གདོད་མའི་མགོན་པོ་
ཀུན་མཁྱེན་ཆོས་ཀྱི་རྒྱལ་པོས་འདི་སྐད་གདམས་ཏེ། བར་དོའི་གདམས་པ་
ཚངས་སྤྲུགས་སུ་གདབ་གནད་ཀྱི་མན་ངག་བཞུགས་སོ།།
བླ་མ་དམ་པའི་ཞབས་ལ་གུས་པས་ཕྱག་འཚལ་ལོ། །
དལ་འབྱོར་རྙེད་ཀྱང་མི་རྟག་འགྲོ་དགོས་པས། །
འཆི་ཀའི་གདམས་ངག་སེམས་ལ་འདི་ལྟར་བཞག །
སྐྱེ་འཆི་བར་དོ་ད་ལྟའི་གནས་སྐབས་འདིར། །
རང་རིག་ཡེ་ཤེས་ཆོས་སྐུར་ཐག་བཅད་དེ། །
རང་གདངས་སྒོམ་པ་རང་དྭངས་ངང་ལ་བསྐྱང་། །
197



ཐམས་ཅད་རང་བྱུང་ཡེ་ཤེས་རྩལ་སྦྱང་བྱ།
འཆི་ཀའི་བར་དོར་འབྱུང་བའི་སྡུད་པའི་ཚེ།
ཕྱ་ཕྱོ་ཡམ་ཡོམ་བན་བུན་སྒྱུ་མར་སྣང་།
ས་ཆུ་མེ་རླུང་ནམ་མཁར་ཐིམ་པ་སོགས།
དབང་པོ་འགག་ཚུལ་མཐོང་ཚེ་གསལ་གདབ་པ།
ད་ནི་འཆི་སྟེ་འདི་ལ་འཇིགས་མེད་དགོས།
གང་འཆི་སུ་འཆི་ཅི་རུ་གྲུབ་པ་ལྟོས།
བེམས་པོ་འབྱུང་བཞིའི་གྱར་པོ་གཏོད་ཙམ་ལས།
རིག་པའི་ངོས་ལ་སྐྱེ་འཆིར་གྲུབ་པ་མེད། །
རིག་སྟོང་ཀ་དག་ཆོས་སྐའི་རང་གཟུགས་ལ།
གང་འཆི་སུ་འཆི་ཅི་རུ་གྲུབ་པ་ལྟོས།
ཅིར་ཡང་མེད་པས་འཆི་བ་རྣམ་བདེན་མིན།
དེ་ཀའི་ངང་ལ་དཔའ་གདེང་ལྡན་པར་བྱ།
རིག་པའི་འཆར་ཚུལ་ཅིར་ཡང་མ་འགགས་པས། །
ས་ཆུ་མེ་རླུང་རྣམ་ཤེས་ནམ་མཁར་ཐིམ།
ནམ་མཁའ་འོད་གསལ་དག་ལ་ཐིམ་པའི་ཚེ།།
ཚོགས་དྲུག་ཀུན་གཞི་ཆོས་དབྱིངས་ངང་དུ་ཐིམ། །
བེམས་རིག་བྲལ་ཏེ་རིག་པ་ཆོས་ཟད་ངང་། །
བློ་ཟད་ཆོས་སྐུ་ཀ་དག་ཆེན་པོར་འཆར། །
198



ད་ལྟ་དགེ་སྦྱོར་དེ་རུ་ངོས་ཟིན་པས། །
སྐད་ཅིག་གཅིག་ལ་ཡར་གྱི་ཟང་ཐལ་གྲོལ།
དག་པ་གཉིས་ལྡན་ཆོས་སྐུ་ཐོབ་པ་ལགས།།
དེ་ལྟར་ཤར་ཡང་རང་ངོས་མ་ཟིན་ན། །
དེ་རྗེས་སྣང་བའི་འོད་གསལ་གཞི་སྣང་འཆར། །
སྒྲ་འོད་ཟེར་གསུམ་ཞི་ཁྲོས་ནམ་མཁའ་གང་། །
སྣང་བ་དེ་ཀུན་རང་སྣང་ངོ་ཤེས་པས། །
གདོད་མར་གྲོལ་ཏེ་བྱང་ཆུབ་ཐོབ་པ་ཡིན།
དེ་བས་ཐམས་ཅད་རང་སྣང་ཤེས་པ་གཅེས། །
རང་ངོ་ཤེས་པས་སངས་རྒྱས་ཐོབ་པ་ཡིན།
དེ་ལྟར་ཤར་ཡང་རང་ངོ་མ་ཤེས་ན། ག་
སྲིད་པ་བར་དོ་རྨི་ལམ་འདྲ་བ་འཆར། །
དེ་ཚེ་དག་པའི་ཞིང་ཁམས་དྲན་པ་དང་། །
བླ་མ་ཡི་དམ་ལྷ་ལ་སྐྱབས་སོང་བས།
ཁ་ཅིག་དག་པའི་ཞིང་སྐྱེ་གྲོལ་བར་འགྱུར། ::།
ལ་ལ་མཐོ་རིས་ཡོན་ཏན་བདུན་ལྡན་ལུས། །
ཐོབ་ནས་སྐྱེ་བ་ཕྱི་མར་གྲོལ་བར་ངེས། །
དེ་ཕྱིར་གདམས་པའི་སྙིང་པོ་ཡང་ཟབ་འདི། །
སངས་རྒྱས་ལག་བཅང་ལག་ཏུ་གཏོད་པ་ཡིན། །
199



སྐལ་ལྡན་སྙིང་གི་བུ་རྣམས་དགའ་བར་མཛོད། །
རང་བཞིན་རྫོགས་པ་ཆེན་པོའི་རྣལ་འབྱོར་པ། །
ཀློང་ཆེན་རབ་འབྱམས་བཟང་པོས་ལེགས་པར་བཀོད།།
དགེ་བས་མཁའ་མཉམ་འགྲོ་བ་མ་ལུས་པ། །
གདོད་མའི་དབྱིངས་སུ་མངོན་པར་སངས་རྒྱས་ཤོག །
འཆི་ཀ་མ་ལ་ཚང་སྤྲུགས་སུ་གདབ་པའི་མན་ངག་གསང་བ་བླ་ན་མེད་པའི་ངོ་
སྤྲོད། རྒྱལ་སྲས་དྲི་མེད་འོད་ཟེར་གྱིས། དད་ཅན་གྱི་སློབ་མ་འགས་གསོལ་
བ་བཏབ་པའི་ངོར། ཁོ་ཐང་རིན་ཆེན་གླིང་གི་དབེན་གནས་སུ་བཀོད་པ་རྫོགས་
ཨཱ། ཀྱེ་མ་རིགས་ཀྱི་བུ་ཁྱོད་ལེགས་པར་ཉོན། །ཁྱོད་ལུས་གདོས་བཅས་
ཕུང་པོ་ཤུལ་དུ་བོར། །ད་ལྟ་རྣམ་ཤེས་རྟེན་མེད་བར་དོས་འཁྱམས། །འདི་
དུས་དཀོན་མཆོག་མིན་པ་སྐྱབས་གནས་མེད། །ད་ནི་ཤུལ་གྱི་ཟས་ནོར་ཉེ་དུ་
སོགས། །སྐད་ཅིག་ཙམ་ཡང་ཡིད་ལ་མ་བྱེད་པར། །བར་དོའི་དུས་འདིར་
བར་དོར་ཤེས་པར་གྱིས། །རང་གི་ཡིད་ལུས་ཡི་དམ་ལྷ་རུ་སྒོམས། །ཅིར་
སྣང་མི་བདེན་རྨི་ལམ་སྒྱུ་མར་ལྟོས། །ཕན་གནོད་ལྷ་འདྲེའི་གཟུགས་དང་མི་
སྙན་སྒྲ།།
ས་གཡོ་རི་འགུལ་ཤིང་འདེགས་མཚོ་འཁྲུག་དང་། །མུན་ནག་སྲོས་
དང་གནམ་གྲུའི་སྒྲ་ཆེན་སོགས། །འཇིགས་འཇིགས་འདྲ་བའི་འཁྲུལ་སྣང་
200



མཐོང་བའི་ཚེ། །རྨི་ལམ་སྣང་བ་ཅི་འདྲར་ཤེས་པར་གྱིས། །ནམ་མཁའ་
ཅིས་ཀྱང་གཞིག་པར་མི་ནུས་ལྟར། །ཁྱོད་ཀྱི་ཡིད་ལུས་སྟོང་པ་དེ་ལ་ནི། །
སྲིད་གསུམ་དགྲ་རུ་ལངས་ཀྱང་ཅི་བྱར་ཡོད། །རང་གིས་རང་ལ་འཁྲུལ་པར་
མ་བྱེད་པར། །གཟུགས་སྣང་ཐམས་ཅད་ལྷ་སྐུ་སྒྱུ་མར་ལྟོས། །སྒྲ་ཚོགས་ཅི་
གྲགས་ཡི་དམ་ལྷ་ཡི་སྔགས། །རང་སེམས་སྟོང་པ་སྐྱེ་མེད་ཆོས་སྐུར་ཞོག །སྤྱི་
བོའི་གཙུག་ཏུ་རྩ་བའི་བླ་མ་སྒོམས། །མི་འབྲལ་གུས་པས་གདུང་ཤུགས་
གསོལ་བ་ཐོབ། །སྣོད་བཅུད་རང་གཞན་བཅས་པ་འདི་ཀུན་ཀྱང་། །བརྡར་
བཏགས་ཙམ་སྟེ་གཅིག་དང་ཐ་དད་མེད། །ཐམས་ཅད་རང་སེམས་སྙིང་པོ་
གཅིག་ཏུ་དྲིལ། །ཨ་ཡིག་དཀར་པོ་འོད་ཟེར་འབར་བ་ཡིས། །ནུབ་ཕྱོགས་
བདེ་བ་ཅན་གྱི་འཇིག་རྟེན་ཁམས། །རྣམ་དག་ཡོན་ཏན་བགྲང་ལས་འདས་པ་
དེ།། མིག་གི་དྲུང་ན་འདུག་པ་ལྟ་བུར་ལྟོས། །སངས་རྒྱས་སྣང་བ་མཐའ་
ཡས་ཚེ་དཔག་མེད། །འོད་ཟེར་ཉི་མ་འབུམ་གྱི་གཟི་ལྡན་པ། །མཚན་དཔེ་
དཔག་ཡས་བལྟར་མི་ངོམས་པ་དེའི། །ཐུགས་ཀའི་དབུས་སུ་རང་སེམས་
དབྱེར་མེད་བསྲེས། །ཟབ་མོ་ཆོས་ཀྱི་དབྱིངས་སུ་མཉམ་བཞག་གོ །ཞེས་རང་
གཞན་གྱི་ཡིད་དང་རྣ་བར་ངེས་པར་བྱས་ན་སྲིད་པ་བར་དོར་གྲོལ་བ་ཐོབ་པའི་
རྟེན་འབྲེལ་ཡོད་པས་དོ་གལ་གྱིས་ཆེད་དུ་འབད་པར་གྱིས་ཤིག། ཅེས་
གསུངས་སོ།། ། །
201



༈ །དེ་ནི་རང་སྟོབས་ཀྱིས་བར་དོར་གྲོལ་བའི་གདམས་པ་བླ་ན་མེད་པའོ།།
གལ་ཏེ་རང་སྟོབས་ཀྱིས་གྲོལ་བའི་ནུས་པ་མེད་ན་གཞན་སྟོབས་ཀྱི་རྐྱེན་ལ་
བརྟེན་ནས་གྲོལ་བའི་གདམས་པ་ཡང་ཡོད་དེ། གང་ཞེ་ན། །
རྟོགས་པ་མཆོག་ལྡན་གྱི་གང་ཟག་སྣང་སེམས་ལས་སུ་རུང་སྟེ།
བར་དོའི་ཤེས་རྒྱུད་མཁྱེན་པའི་རྣལ་འབྱོར་པས་གཞན་འཆི་ཀ་མར་ཐུག་པའི་
སེམས་ཅན་དེ་ཕྱི་དབུགས་ཆད་ནས་ནང་དབུགས་མ་ཆད་པའི་དུས་སུ་འཕོ་བ་
འདེབས་ན་རྣམ་ཤེས་དག་པའི་ཞིང་དུ་སྤར་ནུས་པར་གསུངས་སོ།།
གལ་ཏེ་རྟོགས་པ་མཆོག་ལྡན་གྱི་བླ་མ་མ་རྙེད་ན། ཕྱི་དབུགས་ཆད་
ནས་ནང་དབུགས་མ་ཆད་པའི་དུས་ངེས་པ་ཅན་དང་འཕྲད་ན་འཕོ་བའི་མན་
ངག་ལ་ཅུང་ཟད་གོམས་འདྲིས་ཡོད་པ་གང་རུང་གིས་འཕོ་བ་བཏབ་ན་ཡང་།
ཕན་ཐོགས་ཆེ་ཞིང་ངན་སོང་གི་སྐྱེ་གནས་ལ་སོགས་པ་དགག་པར་ནུས་ཏེ།
མགྲོན་པོ་ལམ་དུ་ཞུགས་པ་ལ་གྲོགས་ཀྱིས་སྒྱུར་བ་དང་འདྲའོ། །ཞེས་
གསུངས་སོ། ། དེས་ནི་འཇིག་རྟེན་མིའི་ཆོས་ལུགས་འཆི་ཁ་མའི་གདམས་
ངག་དང་བཅས་པར་སྦྱར་ཟིན་ཏོ།།
དེ་ལས་འདོད་ལྷའི་ཐེག་པ་ནི་གང་ཞེ་ན། །དེའང་དགེ་བ་བཅུ་ཏིང་ངེ་
འཛིན་དང་མ་འབྲེལ་བ་ཆེ་ཐང་སྤྱད་པའི་འབྲས་བུ་ནི་འདོད་པའི་ལྷ་དང་མིའི་
གོ་འཕང་ལ་གནས་པ་སྟེ། གསང་བ་མཆོག་གི་རྒྱུད་ལས།
དགེ་བཅུ་སྤྱད་ཅིང་མི་དགེ་དོར་བ་ཡིས། །
འདོད་པའི་ལྷ་དང་མི་རུ་སྐྱེ་བའི་རྒྱུ། ཞེས་སོ། །
202



ཚངས་པའི་ཐེག་པ་ནི་གང་ཞེ་ན། དགེ་བ་བཅུ་དང་བསམ་གཏན་
བཞི་སྦྲེལ་ནས་སྤྱད་པ། བསམ་གཏན་པའི་ས་ནི་སེམས་གང་ཐོབ་པ་དེས་
བསྒྲུབ་ལ། དེར་འཕེན་བྱེད་ནི་དགེ་བ་བཅུའི་ཤུགས་ཀྱིས་བྱེད་དོ།། ཡང་དེ་
ཉིད་ལས། དགེ་བ་བཅུས་འཕེན་བསམ་གཏན་རིགས་བཞི་ཡིས། །
བསམ་གཏན་གཟུགས་ཀྱིས་གནས་པ་རིགས་བཞི་བསྒྲུབ། །ཅེས་སོ། །
གཟུགས་མེད་བཞིའི་ཐེག་པ་གང་ཞེ་ན། དགེ་བ་བཅུས་འཕངས་
པའི་གཟུགས་མེད་བཞིའི་ཏིང་ངེ་འཛིན་གྱིས་གཟུགས་མེད་བཞིའི་གནས་སུ་སྐྱེ་
བ་སྟེ། དེ་ཉིད་ལས།
དགེ་བཅུས་འཕངས་པའི་གཟུགས་མེད་ཏིང་འཛིན་བཞིས། །
ནམ་མཁའ་མཐའ་ཡས་ལ་སོགས་རྣམ་བཞིར་བགྲོད། །ཅེས་སོ། །
དེ་ཐམས་ཅད་གཅིག་ཏུ་བྱས་ནས་སོར་གཞག་ལྷ་དང་མིའི་ཐེག་པ་ཞེས་བྱའོ།
གཉིས་པ་ཉན་ཐོས་ཀྱི་ཐེག་པ་ནི་གང་ཞེ་ན། ངོ་བོ་ནི། འཁོར་བ་
ལས་རང་ཉིད་གཅིག་པུ་ཐར་བར་འདོད་པའི་བློ་གང་ཟག་གི་བདག་མེད་རྟོགས་
པའི་ཐབས་སུ་གྱུར་པའོ།།
ངེས་ཚིག་ནི། སྟོན་པ་ལ་ཆོས་ཉན་ནས་གཞན་ལ་སྒྲོགས་ཤིང་
སྲིད་པ་ཐ་མའི་བྱང་ཆུབ་འགྲུབ་པ་སློབ་དཔོན་ལ་ལྟོས་པའི་ཕྱིར་ཉན་ཐོས་སོ།།
དགོས་པ། འཁོར་བ་ལས་ངེས་པར་འབྱིན་པའོ། ། འབྲས་བུ། ལྷག་
བཅས་ལྷག་མེད་ཀྱི་དགྲ་བཅོམ་ཐོབ་པའོ། །དབྱེ་ན་མདོ་སྡེ་པ་དང་། བྱེ་བྲག་་
ཏུ་སྨྲ་བ་གཉིས་སུ་གསུངས་སོ། །
203



དེ་དག་གི་གྲུབ་མཐའ་བརྗོད་པ་ལ་ཐུན་མོང་དང་སོ་སོའི་གྲུབ་མཐའ་སྟེ་
གཉིས་ལས། དང་པོ་བྱེ་བྲག་སྨྲ་བ་དང་མདོ་སྡེ་པ་གཉིས་ཀའི་འདོད་པ་མཐུན་
པར་ཁས་ལེན་པའི་གྲུབ་མཐའ་ནི་གཙོ་བོར་རྣམ་གྲངས་བདུན་དུ་གསུངས་ཏེ།
གང་ཞེ་ན། ཡུལ་བདེན་པ་བཞི་དང་། རྩོམ་བྱེད་དོན་དམ་པ་དང་། དགྲ་
བཅོམ་མཐར་ཐུག་པ་དང་། ཀུན་གཞི་མེད་པ་དང་། ཐེག་ཆེན་མེད་པ་དང་།
ས་བཅུ་མེད་དང་། སངས་རྒྱས་རང་རྒྱུད་པའོ། ཡིད་བཞིན་མཛོད་ལས།
ཐུན་མོང་འདོད་པ་རྣམ་པ་བདུན་ཉིད་དེ།། ཞེས་གསུངས་སོ། །
གཉིས་པ་སོ་སོའི་གྲུབ་མཐའ་ལ། །བྱེ་བྲག་པ་དང་མདོ་སྡེ་པ་གཉིས་
ལས། །དང་པོ་ནི་གྲུབ་པའི་མཐའ་མང་ཡང་གཙོ་ཆེ་བར་བདུན་དུ་འདོད་དེ།
ཤེས་བྱའི་བཞི་ལྔ་། འཇིག་པ་དོན་གཞན། དུས་གསུམ་རྫས་གྲུབ། བརྗོད་
མེད་ཀྱི་བདག་ཤེས་པས་རང་དང་ཡུལ་མི་རིག་པ། ་ མཚན་མཚོན་ཐ་དད།
ཆུད་མི་ཟ་བའི་རྫས་སོ། ། དེ་ཉིད་ལས། །
བྱེ་བྲག་སྨྲ་བས་ཤེས་བྱ་གཞི་ལྔ་སོགས།
རྣམ་བདུན་གཞུང་གི་དོན་རིག་ཡང་དག་མིན། ཞེས་གསུངས་སོ། །
གཉིས་པ་མདོ་སྡེ་པའི་གྲུབ་མཐའ་ལ་ཡང་གཙོ་བོར་བདུན་དུ་འདོད་དེ།
སྐྱེད་བྱེད་རྐྱེན་བཞི། སྣང་བ་བློ། ཡུལ་ལྐོག་གྱུར། རྡུལ་བར་མེད། དབང་
པོ་ནུས་པ། མི་ལྡན་པ་ཀུན་བརྟགས། མྱང་འདས་དངོས་མེད་དོ། །
204



དེ་ཉིད་ལས།
མདོ་སྡེ་སྤྱོད་པས་སྐྱེད་བྱེད་རྐྱེན་བཞི་སོགས། །
རྣམ་བདུན་ཚལ་དེ་ཡང་དག་ལྟ་བ་མིན། ། ཞེས་གསུངས་སོ། །
གསུམ་པ་རང་སངས་རྒྱས་ཀྱི་ཐེག་པ་ལའང་ལྔ་ལས། ངོ་བོ་ནི།
རང་དོན་ཕྱོགས་གཅིག་པས་བྱང་ཆུབ་སློབ་དཔོན་ལ་མ་བསྟེན་པར་སྲིད་པ་ཐ་
མའིཚེ་མངོན་དུ་བྱེད་པའི་ཐབས་བདག་མེད་ཕྱེད་དང་གཉིས་རྟོགས་པའི་རང་
བཞིན་ནོ།།
ངེས་ཚིག་ནི། རང་ཉིད་གཅིག་པུར་སངས་རྒྱས་སུ་འདོད་པའོ། །
དགོས་པ་ནི། འཁོར་བ་ལས་ཐར་པའི་བྱང་ཆུབ་འབྲིང་པོ་ཐོབ་པའོ། །
འབྲས་བ་ནི། དགྲ་བཅོམ་པ་གཉིས་སོ། །
དབྱེ་ན། དེ་ཚོ་ལྟར་ཁྱུས་ལྡིང་བ་དང་། བསེ་རུ་ལྟར་གཅིག་པུར་
གནས་པ་གཉིས་སོ། །ཞེས་གསུངས་སོ། །
དེའི་གྲུབ་མཐའ་ནི་གང་ཞེ་ན། རྟེན་འབྲེལ་འཇུག་ལྡོག་གི་སྒོ་ནས་
སངས་རྒྱས་འབྲིང་དུ་གཏོགས་པའི་སྐལ་བ་ཅན་ཏེ། དེ་ཉིད་ལས།
རང་སངས་རྒྱས་རྣམས་རྟེན་འབྲེལ་ཉིད་སྒོ་ནས། །
ཡང་དག་དམིགས་པར་རྟོགས་པའང་གཞན་ཉིད་དོ། ཞེས་གསུངས་སོ།།
བྱང་ཆུབ་སེམས་དཔའི་ཐེག་པའི་ངོ་བོ་ནི། ཆོས་ཐམས་ཅད་ནམ་
མཁའ་ལྟར་རྟོགས་ཤིང་སྙིང་རྗེ་ཆེན་པོས་གཞན་དོན་རླབས་པོ་ཆེ་སྤྱོད་པའི་
རྒྱུའམ་ཐབས་དམ་པར་གྱུར་པ་སྟེ།
205



མདོ་སྡུད་པ་ལས།
ཐེག་པ་འདི་ནི་མཁའ་འདྲ་གཞལ་མེད་ཁང་ཆེན་ཏེ།
དགའ་སྐྱིད་བདེ་བ་མངོན་པར་ཐོབ་བྱེད་ཐེག་པའི་མཆོག །
དེ་གང་ཞོན་ནས་སེམས་ཅན་ཐམས་ཅད་མྱ་ངན་བློ།
རྒྱུ་དེས་དེ་ནི་ཐེག་པ་ཆེན་པོ་ཞེས་བརྗོད་དོ། ཞེས་སོ། །
ངེས་ཚིག་ནི་ ཐབས་གང་ལ་བརྟེན་ནས་ཐར་པ་ཆེན་པོའི་གྲོང་ཁྱེར་
དམ་པར་ཁྲིད་པས་ན་ཐེག་པ་ཆེན་པོའོ། །དགོས་པ་ནི། བློ་མཆོག་ཏུ་གྱུར་པ་
རྣམས་སངས་རྒྱས་ཐོབ་པར་བྱེད་པའོ། །འབྲས་བུ་ནི། བཅུ་གཅིག་ཀུན་འོད་
ཀྱི་ས་འགྲུབ་པའོ།། དབྱེ་ན། ཕ་རོལ་ཏུ་ཕྱིན་པ་དང་། །གསང་སྔགས་
ཏེ་གཉིས་སོ། །
དང་པོ་ཕ་རོལ་ཏུ་ཕྱིན་པའི་ཐེག་པ་ནི་གང་ཞེ་ན། སེམས་ཙམ་དང་།
རང་རྒྱུད་དང་། ཐལ་འགྱུར་དང་གསུམ་དུ་གྲགས་ཏེ།
ཡིད་བཞིན་མཛོད་ལས།
ཐེག་མཆོག་རང་བཞིན་ཐ་དད་མ་མཆིས་ཀྱང་
ཤིང་རྟ་འདྲེན་བྱེད་ལྟ་བ་གསུམ་ཉིད་ལས།
སེམས་ཙམ་རང་རྒྱུད་ཐལ་འགྱུར་ཞེས་སུ་གྲགས། །ཞེས་གསུངས་སོ། །
དང་པོ་སེམས་ཙམ་ཞེས་བྱ་བ་ནི་གང་ལ་བྱ་ན། གཟུང་འཛིན་གཉིས་
མེད་ཀྱི་ཤེས་པ་རང་རིག་རང་གསལ་དོན་དམ་དུ་འདོད་པ་སྟེ། དེ་ཉིད་ལས། །
སེམས་ཙམ་པ་ནི་རྣམ་ཤེས་དོན་དམ་འདོད། ཅེས་གསུངས་སོ། །
206



དེ་ལ་ཡང་གཉིས་ཏེ། རྣམ་བདེན་པ་དང་། རྣམ་རྫུན་པའོ། །དང་པོ་ནི་ཕྱི་
རོལ་སྣ་ཚོགས་སུ་སྣང་བ་རང་གི་ཤེས་པ་དོན་གཞན་དུ་སྣང་བར་འདོད་པའོ།།
གཉིས་པ་ནི་ཤེས་པ་མ་ཡིན་ཏེ་ཤེས་པར་རྫུན་པས་ན་བག་ཆགས་
བརྟས་པའི་རྣམ་པ་དེར་སྣང་བའོ་ཞེས་འདོད་པའོ། དེ་ཉིད་ལས། །
དོན་སྣང་ཤེས་པར་འདོད་དང་མི་འདོད་ལས། །
རྣམ་པ་བདེན་རྫུན་གཉིས་སུ་གྲགས་དེ་ནི། །
ཡང་དག་མ་ཡིན་ཀུན་རྟོག་སྦྱར་བ་ཉིད། ཅེས་གསུངས་སོ། །
དེ་དག་གི་ཐུན་མོང་དུ་འདོད་པའི་གྲུབ་མཐའ་ནི་གང་ཞེ་ན། ཀུན་
བརྟགས། གཞན་དབང་། ཡོངས་གྲུབ་སྟེ་གསུམ་མོ།། དེ་ཉིད་ལས།
འདོད་དོན་ཐུན་མོང་རང་གསལ་ཡེ་ཤེས་དང་། །
ཀུན་བརྟགས་གཞན་དབང་ཡོངས་གྲུབ་ལ་སོགས་ཉིད། །ཅེས་གསུངས་སོ།
དང་པོ་ཀུན་བརྟགས་ནི་བཏགས་པ་ཙམ་ལས་རང་མཚོན་དུ་མི་སྲིད་པའོ།།
གཞནདབང་ནི། རྒྱུ་རྐྱེན་ལ་རག་ལས་ཏེ་སྐྱེ་བའོ། །ཡོངས་གྲུབ་ནི་
གཞན་དབང་ལ་ཀུན་བརྟགས་མེད་པར་ཡོངས་གཅོད་དུ་གྲུབ་པའོ། ས་
གསུངས་སོ། །
གཉིས་པ་དབུ་མ་རང་རྒྱུད་པ་ནི་གང་ཞེ་ན། ཤེས་བྱའི་ཆོས་ཐམས་
ཅད་བདེན་པ་གཉིས་ཀྱིས་དབྱེ་བས། ཡོད་མེད་ཀྱི་སྤྲོས་པ་འགོག་ཅིང་།
དོན་དམ་པར་རང་བཞིན་གྱིས་རྣམ་པར་དག་པ་དང་། ཀུན་རྫོབ་ཏུ་ལས་འབྲས་
ལ་སོགས་པའི་ཆོས་རྣམས་མ་འདྲེས་པར་རྣམ་པར་འཇོག་པ་སྟེ།
207



དེ་ཉིད་ལས། །
རང་རྒྱུད་སྡེ་པས་བདེན་གཉིས་དབྱེ་བ་ཡིས། །
ཆོས་རྣམས་ཡོད་མེད་སྤྲོས་པ་རབ་འགོག་ཅིང་། །
སྣང་བའི་རྣམ་གཞག་ཞིབ་མོར་བྱེད་དེ་ཡང་། །
གོང་འོག་རང་བཞིན་རྣལ་དོན་གཞན་དུ་འགྱུར། ཞེས་གསུངས་སོ། །
དེ་ལ་ཡང་རང་རྒྱུད་འོག་མ་དང་། རང་རྒྱུད་གོང་མ་ཞེས་གཉིས་སུ་
ཡོད་དེ། དང་པོ་ནི། སྣང་བ་སྒྱུ་མའི་ངོ་བོ་རང་བཞིན་གྱིས་སྟོང་པ་དོན་དམ་
དུ་འདོད་པའོ། །གཉིས་པ་ནི། ཡང་དག་པར་མཐའ་ལས་འདས་ཤིང་།
ཀུན་རྫོབ་ཏུ་རྟེན་འབྲེལ་སྒྱུ་མའི་རྣམ་པར་ཇི་ལྟར་གནས་པ་བཞིན་འཇོག་པར་
གསུངས་སོ། །
གསུམ་པ་དབུ་མ་ཐལ་འགྱུར་པ་ནི། ཆོས་ཐམས་ཅད་ཇི་ལྟར་སྐྱེ་
འགག་གནས་པ་ལ་སོགས་པར་སྣང་བའི་དུས་ཉིད་ནས་གྲུབ་མ་གྲུབ་དང་ཁས་
བླང་བྱ་ལེན་བྱེད་གང་ཡང་མེད་པར་འདོད་པ་སྟེ། །
རྩོད་ཟློག་ལས།
གལ་ཏེ་ངས་དམ་བཅས་འགའ་ཡོད། །
དེས་ན་ང་ལ་སྐྱོན་འདི་ཡོད། །
ང་ལ་དམ་བཅའ་མེད་པས་ན།
ང་ནི་སྐྱོན་མེད་ཁོ་ན་ཡིན། །
208



ཀྲི་ཡའི་ཐེག་པ་ནི་གང་ཞེ་ན། དག་པ་གསུམ་དང་གཙང་སྦྲ་སྤྱོད
པས་བདག་དང་ལྷ་གཉིས་རྗེ་དང་འབངས་ཀྱི་ཚུལ་དུ་བསྒྲུབ་པས་དངོས་གྲུབ་
ཐོབ་པར་འདོད་པའོ། །
ཡིད་བཞིན་མཛོད་ལས།
གསང་སྔགས་ཆེ་མཆོག་རྣམ་པ་བཞི་དག་ལས། །
དང་བྱ་བའི་རྒྱུད་དུ་བདེན་པ་གཉིས་ལྟ་བས། །
ཁྲུས་དང་གཙང་སྦྲ་ཀུན་ཏུ་སྤྱོད་པ་ཡིས། །
རྗེ་ཁོལ་ལྟ་བས་དངོས་གྲུབ་ཐོབ་པར་འདོད། །ཅེས་གསུངས་སོ། །
གཉིས་ཀའི་རྒྱུས་ཀྱི་ཐེག་པ་ནི་གང་ཞེ་ན། སྤྱོད་པ་ཀྲི་ཡ་ལྟར་བྱེད་ལ་
ལྟ་བ་ཡོ་ག་ལྟར་འདོད་པ་སྟེ།
རིག་པ་རང་ཤར་ལས། །
ཨུ་པ་ཡ་ནི་འདི་ལྟ་སྟེ།
ལྟ་བ་ཡོ་གར་ལྟ་བ་ལ། །
སྤྱོད་པ་ཀཱི་ཡར་སྤྱོད་པའོ།
དེ་ཕྱིར་གཉིས་ཀའི་རྒྱུད་ཅེས་གྲགས། །ཞེས་སོ། །
རྣལ་འབྱོར་རྒྱུད་ཀྱི་ཐེག་པ་ནི། མངོན་བྱང་ལྔའི་སྒོ་ནས་བདག་དང་
ལྷ་གཉིས་སྤུན་དང་གྲོགས་ལྟར་ལྟ་བས་དམ་ཚིག་དང་གཙང་སྦྲ་སྤྱོད་པ་སྟེ།
209



ཡིད་བཞིན་མཛོད་ལས།
རྣལ་འབྱོར་རྒྱུད་དུ་གཙང་སྦྲ་གྲོགས་ཙམ་ལ། །
སེམས་ཀྱི་བསྒོམ་པ་གཙོ་བོར་འདོད་པ་སྟེ།
ཕྱག་རྒྱ་བཞི་དང་མངོན་བྱང་རྣམ་པ་ལྔས།
རང་ཉིད་དམ་ཚིག་གཞན་ནས་ཡེ་ཤེས་ལྷ། །
གཉིས་མེད་བསྒོམས་པས་དངོས་གྲུབ་ཐོབ་པར་འདོད། ཅེས་གསུངས་སོ།།
མ་ཧཱ་ཡོ་གའི་ཐེག་པ་ནི། ཐབས་བསྐྱེད་པའི་རིམ་པ་གཙོ་བོར་ཏིང་ངེ་
འཛིན་གསུམ་གྱི་སྒོ་ནས་བདེན་པ་དབྱེར་མེད་ཆེན་པོས་གསལ་སྟོང་འོད་
གསལ་གྱི་ཡེ་ཤེས་སྒོམ་པའོ།།
དེ་ཉིད་ལས།་
བསྐྱེད་རིམ་ཐབས་རླུང་རྫོགས་རིམ་གཙོར་འདོད་པ། །
རྣལ་འབྱོར་ཕ་རྒྱུད་བླ་ན་མེད་པ་ཡིན། ཞེས་གསུངས་སོ། །
ཨ་ནུ་ཡོ་གའི་ཐེག་པ་ནི། །རྫོགས་པའི་རིམ་པ་དང༌། ཐིག་ལེ་ལ་
བརྟེན་པའི་ཤེས་རབ་གཙོ་བོར་འདོད་པ་སྟེ།
དེ་ཉིད་ལས། །
རྫོགས་རིམ་ཤེས་རབ་ཐིག་ལེ་གཙོར་འདོད་པ། །
རྣལ་འབྱོར་བླ་མེད་མ་ཡི་རྒྱུད་ཅེས་བྱ། །ཞེས་གསུངས་སོ། །
21(0
|



དགུ་པ་མན་ངག་རྫོགས་པ་ཆེན་པོ་ནི། རང་བྱུང་གི་ཡེ་ཤེས་ལ་
འཁོར་འདས་སུ་གྲུབ་པ་མེད་པས། ཡེ་གྲོལ་སྤང་བླང་ལས་འདས་པར་འདོད་
པའོ། །
དེ་ཉིད་ལས། །
གཉིས་ཀ་དག་མཉམ་ཡེ་ཤེས་གཙོར་འདོད་པ།
གཉིས་མེད་རྒྱུད་སྡེ་བླ་ན་མེད་པ་སྟེ། །
ནང་པའི་ཆོས་ཀུན་བསྡུ་ན་དེ་ཙམ་མོ། ཞེས་གསུངས་སོ། །
དེས་ནི་རྫོགས་པ་ཆེན་པོའི་དོན་ལ་རིན་གྱིས་ཁྲིད་པའི་ཚུལ་སྦྱར་བའོ། །



1
དོན་གནད་
, 7359
2
གུ་རུ་བློ་ལྡན་མཆོག་གསལ།



༼༡༡༽
༈ །ཁྱད་པར་འོད་གསལ་རྡོ་རྗེའི་སྙིང་པོ་ཉམས་ལེན་གྱི་
དངོས་གཞི་ལ་ཁྲིད་པའི་སྔོན་འགྲོ་གང་དང་
གང་གིས་ཁྲིད་ཚུལ་རྣམས་མདོར་
བསྡུས་བཀོད་པ། །



8)
སྤྱན་རས་གཟིགས།



༄༅། །རྫོགས་ཆེན་དངོས་གཞིའི་ཉམས་ལེན་ལ་འཇུག་པ་ལ་ནི་
ཁྲིད་ཚུལ་གྱི་རིམ་པ་འདི་སྐད་གདམས་ཏེ།
2: དེ་ལྟར་དལ་འབྱོར་རྙེད་པར་དཀའ་བ་ལ་བསམ་ནས་དལ་བའི་རྟེན་ལ་
སྙིང་པོ་བླང༌། ཚེ་མི་རྟག་པའི་ཚུལ་ལ་བསམས་ནས་བརྩོན་འགྲུས་ཀྱི་ལྕག་
གིས་བྲབས། འཁོར་བ་མཐའ་དག་སྡུག་བསྔལ་གྱི་རང་བཞིན་དུ་ཤེས་ནས་
ངེས་འབྱུང་དང་སྙིང་རྗེའི་བློ་བསྐྱེད། རྒྱུ་འབྲས་ཀྱི་རྣམ་གྲངས་ཤེས་ནས་
དགེ་སྡིག་ལ་སྤང་བླང་དུ་བྱ། ཐར་པའི་ཕན་ཡོན་དྲན་པས་འབྲས་བུ་ལ་དྲོད་
པ་བསྐྱེད། ཡང་དག་པའི་དགེ་བའི་བཤེས་གཉེན་བསྟེན་ནས་དགོངས་སྤྱོད་
བསླབ་པ་སྟེ། །
ཐུན་མོང་ཕྱིའི་སྔོན་འགྲོའི་ཁྲིད་རྐང་དྲུག་དང་། དཀོན་མཆོག་གསུམ་
ལ་སྐྱབས་སུ་བཟུང་ནས་ཐར་པའི་ལམ་གྱི་རྟེན་གཞི་བཅས། བྱང་ཆུབ་མཆོག་
ཏུ་སེམས་བསྐྱེད་དེ་རྒྱལ་སྲས་ཀྱི་སྤྱོད་པ་རྒྱ་མཚོའི་ཁོག་ཕུབ། རྡོ་རྗེ་སེམས་
དཔའི་སྒོམ་བཟླས་ལ་བརྟན་ནས་ཉེས་པ་ཐམས་ཅད་ཀྱི་རྩ་བ་སྡིག་ལྟང་སྟོབས་
བཞིའི་སྒོ་ནས་བཤགས། སྐུ་གསུམ་གྱི་ཞིང་ཁམས་མཎྜལ་དུ་ཕུལ་ཏེ། ཡོན་
ཏན་ཐམས་ཅད་ཀྱི་རྩ་བ་བསོད་ནམས་དང་ཡེ་ཤེས་ཀྱི་ཚོགས་བསག །བྱིན་
རླབས་ཐམས་ཅད་ཀྱི་འབྱུང་གནས་བླ་མ་ལ་གསོལ་བ་བཏབ་སྟེ་རྟོགས་པའི་ཡེ་
ཤེས་རང་རྒྱུད་ལ་སྐྱེད་པ་སྟེ།
ཐུན་མིན་ནང་གི་སྔོན་འགྲོའི་ཁྲིད་རྐང་ལྔ་དང༌། ལམ་མཐར་མ་ཕྱིན་
པར་འཆི་བ་ཐོག་བབ་ཏུ་བྱུང་ན་དག་པའི་ཞིང་དུ་མཚམས་སྦྱོར་བ་འཕོ་བ་མ་



བསྒོམ་སངས་རྒྱས་ཏེ་ཁྱོན་ཁྲིད་རྐང་བཅུ་གཉིས་ཡིན་ལ། །
ད་དུང་ཡང་སྙིང་ཐིག་རྡོ་རྗེ་སྙིང་པོའི་ལམ་གྱི་དངོས་གཞི་ཐུན་མོང་མ་
ཡིན་པའི་སྒོར་འཇུག་པ་ལ་ནི། ཁྱད་པར་གྱི་སྔོན་འགྲོའི་སྒོ་ནས་སྐུ་གསུམ་
དང་སེམས་རིག་གི་སྣ་ཁྲིད་དེ། དོན་གྱི་ངོ་སྤྲོད་རིག་པ་རྩལ་གྱི་དབང་བསྐུར་
ནས་གཟོད་ཉམས་ཁྲིད་དམར་བཅང་དུ་འདེབས་པ་ཡིན་ནོ། །
དེས་ནི་རྫོགས་པ་ཆེན་པོ་ཨ་ཏི་བླ་ན་མེད་པ་འོད་གསལ་རྡོ་རྗེ་སྙིང་
པོའི་ལམ་ལ་འཇུག་ཚུལ་སྤྱི་བྱེ་བྲག་དང་བཅས་པར་སྦྱར་ཟིན་ཏོ།།
213



多功



༼༡༢༽
༈ །དེ་ལས་རང་གཞན་སྐྱ་སེར་ཀུན་གྱི་སྙིང་གི་དམ་པར་
གཟུང་རྒྱུ་ཀུན་མཁྱེན་ཀློང་ཆེན་ཞབས་ཀྱི་
སྙིང་གཏམ་སུམ་ཅུ་པ།



རླུ་
©
གནོ
ད་དུང་
cཀྱི་
བIE:ང་
jF2 3 རhc54]
40ནh
ཤིང
རྡོ་རྗེ་སེམས་པ།



༄༅། །སྙིང་གཏམ་སུམ་ཅུ་པ་ཞེས་བྱ་བ་བཞུགས། ཆོས་
དབྱིངས་མཁའ་ཁྱབ་ཡེ་ཤེས་སྨོན་ལམ་སྤྲིན་ཆེན་ལས། །ཐུགས་རྗེའི་ཚ་ཟེར་
བདུད་རྩིའི་ཆུ་རྒྱུན་ལེགས་ཕབ་ནས། །གདུལ་བྱའི་ཞིང་དུ་སྐུ་གསུམ་མྱུ་གུ་
སྨིན་མཛད་པའི། །སྐྱབས་གསུམ་མཆོག་འགྱུར་སྐྱོབ་མཛད་བླ་མའི་ཞབས་ལ་
འདུད།། སྨོན་ལམ་སྟོབས་ཀྱིས་སྒྲུབ་བརྒྱུད་དམ་པས་རྗེས་བཟུང་ཡང་། །རང་
ཉིད་མི་བརྩོན་དོན་མེད་དུས་འདས་ཚེ་འདི་གྲིབ་སོར་གཏུགས། །དྲང་སྲོང་
སྤྱོད་བསམ་རང་ལ་ཡི་མུག་དེ་འདྲ་གཞན་ཡང་མཐོང་། །དེ་ཕྱིར་རང་བློ་ངེས་
འབྱུང་བསྐུལ་ཕྱིར་སྙིང་གཏམ་སུམ་ཅུར་བརྗོད།།
ཀྱེ་ཧོ་སྣ་ཚོགས་ཐབས་ཀྱིས་འཁོར་མང་བསྡུས་ནས་ནི།།
མཐུན་རྐྱེན་འཛོམ་པའི་དགོན་གཞི་འཛིན་པ་ཡང་། །
རྩོད་པའི་གཞི་དང་བདག་སེམས་ཞེན་པའི་རྒྱུ། ་་་
གཅིག་པུར་སྡོད་པ་ཁོ་བོའི་སྙིང་གཏམ་ཡིན། །
གྲོང་ཆོག་སྲིའུ་གཡོ་འདྲེ་འདུལ་ལ་སོགས་ཀྱི། །
ཡོན་ཏན་སྐྱེ་བོའི་དབུས་སུ་བྲིན་གྱུར་ཀྱང་། །
ཟས་ནོར་སྲེད་པས་བདག་བློ་བདུད་ཀྱིས་ཁྱེར།
རང་སེམས་འདུལ་བ་ཁོ་བོའི་སྙིང་གཏམ་ཡིན། །
ས་



དབུལ་ཕོངས་རྣམས་ལ་ཁྲལ་ཆེན་བསྡུས་ནས་ནི།
རྟེན་ཆེན་བཞེངས་དང་ཡོ་ལངས་འགྱོད་པ་སོགས།
1:| དགེ་ལ་བརྟེན་ནས་གཞན་སྡིག་གསོག་པའི་རྒྱུ།
རང་སེམས་དགེ་བ་ཁོ་བོའི་སྙིང་གཏམ་ཡིན།
།
ང་
།
ག་ང་ད་ན་
རང་ཆེ་འདོད་ཕྱིར་གཞན་ལ་ཆོས་བཤད་དང་།
ཐབས་མཁས་ཆེན་པོས་མཆོག་དམན་འཁོར་སྐྱོང་བ། །
དངོས་འཛིན་སེམས་ཀྱི་ང་རྒྱལ་སྐྱེ་བའི་རྒྱུ།
བློ་སྣ་བསྟང་བ་ཁོ་བོའི་སྙིང་གཏམ་ཡིན། །
ཚོང་དང་བུན་སྐྱེད་གཡོ་སྒྱུ་ལ་སོགས་ཀྱི།
ལོག་འཚོས་བསགས་པའི་ནོར་རྫས་བརྒྱ་འབུལ་ཡང་། །
ལོ་འདོད་དགེ་བ་ཆོས་བརྒྱད་དག་གི་རྒྱུ།
ཞེན་ལོག་སྒོམ་པ་ཁོ་བོའི་སྙིང་གཏམ་ཡིན། །
གཉའ་དང་དབང་པོ་ཞལ་ལྕེ་ལ་སོགས་ཀྱིས།
གཞན་རྩོད་བསྡུམ་པ་འགྲོ་དོན་ཡིན་སྙམ་ཡང་། །
དེ་ལ་བསྟེན་པའི་ཞེ་འདོད་འབྱུང་བའི་རྒྱུ།
རེ་དོགས་མེད་པ་ཁོ་བོའི་སྙིང་གཏམ་ཡིན། །
215



མངའ་རིས་ལོངས་སྤྱོད་འཁོར་དང་བསོད་ནམས་དང་།
སྙན་པའི་གཏམ་གྱིས་འཛམ་གླིང་གང་གྱུར་ཀྱང་།
རང་ཉིད་འཆི་ཚེ་ཕན་པ་གཅིག་ཀྱང་མེད།
སྒྲུབ་ལ་བརྩོན་པ་ཁོ་བོའི་སྙིང་གཏམ་ཡིན།
།
།
།
གཉེར་པ་ཉེ་གནས་གཙོ་བོ་ལ་སོགས་པ། །
ཐབས་ཁ་གྲྭ་སའི་སྲོག་ཤིང་ཡིན་མོད་ཀྱང་།
གཟུང་འཛིན་བློ་ཡི་སེམས་ཁྲལ་འབྱུང་བའི་རྒྱུ།
འདུ་འཛི་བསྐྱུང་བ་ཁོ་བོའི་སྙིང་གཏམ་ཡིན།
།
།
རྟེན་མཆོད་དཔེ་ཆ་ཐབས་ཁ་ལ་སོགས་པ།
ཅི་དགོས་ཁུར་ནས་རི་ཁྲོད་འགྲིམས་པ་ཡང་། །
འཕྲལ་ལ་འཛོམ་སྟེ་སྡུག་བསྔལ་རྩོད་པའི་རྒྱུ།
དགོས་མེད་བསྟེན་པ་ཁོ་བོའི་སྙིང་གཏམ་ཡིན།
སྙིགས་མའི་དུས་འདིར་དམུ་རྒོད་འཁོར་རྣམས་ལ། །
བཀའ་བཀྱོན་ལ་སོགས་ཕན་སེམས་ཡིན་མོད་ཀྱང་། །
དེ་ལ་བརྟེན་ནས་ཉོན་མོངས་སྐྱེ་བའི་རྒྱུ།
ཞི་བར་སྨྲ་བ་ཁོ་བོའི་སྙིང་གཏམ་ཡིན། །
༡།



ཨ།
ཕན་པའི་སེམས་ཀྱིས་རང་འདོད་མེད་པའི་གཏམ།
བརྩེ་བས་མི་ལ་མཚང་ནས་བརྗོད་པ་ཡང་། །
དྲང་པོ་ཡིན་ཀྱང་སྙིང་སྐྲན་འཇུག་པའི་རྒྱུ།
སྙན་པར་སྨྲ་བ་ཁོ་བོའི་སྙིང་གཏམ་ཡིན།
།
།
རང་ཕྱོགས་སྐྱོང་ཞིང་གཞན་ཕྱོགས་དགག་པའི་རྒྱུ།
བགྲོ་གླེང་བསྟན་པའི་གད་བདར་ཡིན་སྙམ་ཡང་།
དེ་ལ་བརྟེན་ནས་ཉོན་མོངས་སྐྱེ་བའི་རྒྱུ། །
སྨྲ་བཅད་བྱེད་པར་ཁོ་བོའི་སྙིང་གཏམ་ཡིན།
།
།
།
བླ་མ་བཀའ་རྒྱུད་གྲུབ་མཐའ་ལ་སོགས་པ།
ཕྱོགས་རིས་ཁ་འཛིན་ཞབས་ཏོག་ཡིན་སྙམ་ཡང་། །
རང་བསྟོད་གཞན་སྨད་ཆགས་སྡང་དག་གི་རྒྱུ།
ཐམས་ཅད་བསྒྱུར་བ་ཁོ་བོའི་སྙིང་གཏམ་ཡིན། །
ཐོས་པས་ཆོས་ཀྱི་རྣམ་དབྱེ་ལ་དཔྱད་ནས།
གཞན་སྐྱོན་རྟོགས་པ་ཤེས་རབ་ཡིན་སྙམ་ཡང་།
དེ་ལ་བརྟེན་ནས་རང་སྡིག་གསོག་པའི་རྒྱུ།
དག་སྣང་སྤྱོད་པ་ཁོ་བོའི་སྙིང་གཏམ་ཡིན།
།
།
།



སྟོང་སྐད་ཧད་པོས་རྒྱུ་འབྲས་ཁྱད་བསད་དེ།
བྱར་མེད་ཆོས་ཀྱི་མཐར་ཐུག་ཡིན་སྙམ་ཡང་།
ཚོགས་གཉིས་སྤངས་པས་ཉམས་ལེན་སྐལ་བ་ཆད།
ཟུང་འཇུག་སྒོམ་པ་ཁོ་བོའི་སྙིང་གཏམ་ཡིན། །
།
།
གསུམ་པའི་དོན་དུ་ཐིག་ལེ་དབབ་པ་སོགས།
གཞན་ལུས་ལམ་གྱི་བོགས་འདོན་ཡིན་སྙམ་ཡང་།
ཟག་བཅས་ལམ་གྱིས་སྒོམ་ཆེན་བསླུས་པ་མང་།
གྲོལ་ལམ་སྤྱོད་པ་ ཁོ་བོའི་སྙིང་གཏམ་ཡིན། །
སྐལ་མེད་དག་ལ་དབང་བསྐུར་སྦྱིན་པ་དང་། །
སྐྱེ་བོའི་དབུས་སུ་དམ་རྫས་འགྲེམ་ལ་སོགས།
གཤེ་སྐུར་གཞི་དང་དམ་ཚིག་ཉམས་པའི་རྒྱ་
བཙུན་འགོ་འདོན་པ་ཁོ་བོའི་སྙིང་གཏམ་ཡིན།
སྐྱེ་བོའི་དབུས་སུ་གཅེར་རྒྱུག་བྱེད་ལ་སོགས།
ཐོ་ཅོའི་སྤྱོད་པ་བརྟུལ་ཞུགས་ཡིན་སྙམ་ཡང་།
འཇིག་རྟེན་པ་དག་མ་དད་སྐྱེ་བའི་རྒྱུ། །
བག་ཡོད་བསྟེན་པ་ཁོ་བོའི་སྙིང་གཏམ་ཡིན། །
218



ས་ཕྱོགས་འདི་ན་བདག་ཉིད་མཆོག་འདོད་ཕྱིར།
བཙུན་དང་མཁས་ཤིང་བཟང་པོར་སྒྲུབ་པ་ཡང་།
མཐོན་པོའི་རྩེ་ནས་དམའ་སར་ལྷུང་བའི་རྒྱུ།
ཐང་ལྷོད་མེད་པ་ཁོ་བོའི་སྙིང་གཏམ་ཡིན། །
།
།
།
གྲོང་དང་དགོན་པ་རི་ཁྲོད་ལ་སོགས་པ། །
གང་དུ་སྡོད་ཀྱང་སྒོས་མཛའ་མི་འཚོལ་ཞིང་།
སུ་དང་འགྲོགས་ཀྱང་མི་མཛའ་མི་འཁོན་པར། :ཡ་
རང་གས་འཛིན་པ་ཁོ་བོའི་སྙིང་གཏམ་ཡིན། 121212
།
།
དད་ལྡན་ཕོ་མོས་འཚོ་བ་སྦྱར་བྱས་ནས། ཁོ་བ །
བཟང་པོར་བཀུར་ནས་ཚུལ་འཆོས་སྤྱོད་པ་ཡང་། །
གཞན་སེམས་བསྲུང་ཕྱིར་བདག་ཉིད་འཆིང་བའི་རྒྱུ། །
རོ་སྙོམས་སྤྱོད་པ་ཁོ་བོའི་སྙིང་གཏམ་ཡིན། །
།
བཟོ་རྩིས་སྨན་སོགས་ཡིག་སྣ་དཔག་མེད་པའི།
རྟེན་འབྲེལ་ཐབས་ཀུན་རྣམ་མཁྱེན་རྒྱུ་ཡིན་ཀྱང་། །
སྣ་ཚོགས་མང་པོས་བསམ་གཏན་གཅོག་པའི་རྒྱུ།
ཤེས་བྱ་བསྐྱང་བ་ཁོ་བོའི་སྙིང་གཏམ་ཡིན། །
།
219



ནང་དུ་སྡོད་ཚེ་ཁང་པའི་བཀོད་སོགས་དང་།
དབེན་པའི་ཁོང་ནས་ཕུན་ཚོགས་སྒྲུབ་པ་ཡང་། ལ་
དོན་ཆུང་ངང་ལ་མི་ཚེ་འཛད་པའི་རྒྱུ་
བྱ་བྱེད་བཤོལ་བ་ཁོ་བོའི་སྙིང་གཏམ་ཡིན།
མཁས་དང་བཙུན་སོགས་སྒྲུབ་ལ་བརྩོན་གྱུར་ཅིང་།
ཕྱོགས་རེའི་ཡོན་ཏན་ཕུལ་དུ་ཕྱིན་ན་ཡང་།
གང་ཞེན་དེ་ཡིས་བདག་རྒྱུད་འཆིང་བའི་རྒྱུ། །
ཕྱོགས་མེད་ཁྲེལ་ཤེས་ཁོ་བོའི་སྙིང་གཏམ་ཡིན
ཐོག་སེར་ལ་སོགས་གཏད་སྲུང་སྣ་ཚོགས་ཀྱིས།
གདུལ་དཀའ་འདུལ་བ་ཕྲིན་ལས་ཡིན་སྙམ་ཡང་།
གཞན་རྒྱུད་བསྲེགས་ཤིང་རང་ཉིད་ངན་འགྲོའི་རྒྱ།
དམན་ས་འཛིན་པ་ཁོ་བོའི་སྙིང་གཏམ་ཡིན།
གཞུང་དང་ཞལ་གདམས་ཟིན་བྲིས་ལ་སོགས་པ།
ཟབ་མོའི་དཔེ་ཆ་དགོས་རྒྱུ་འཛོམ་ན་ཡང་།
ཉམས་ལེན་མ་བྱས་འཆི་ཚེ་དཔེས་མི་ཕན།
སེམས་ལ་ལྟ་བ་ཁོ་བོའི་སྙིང་གཏམ་ཡིན། །
220



རྩེ་གཅིག་སྒྲུབ་ཚེ་ཉམས་དང་གོ་བསྡུར་དང་།
བསྟན་བཅོས་རྩོམ་དང་ཉམས་དབྱངས་ལེན་ལ་སོགས།
རྩལ་སྣང་ཡིན་ཡང་རྣམ་རྟོག་འཕེལ་བའི་རྒྱུ་
བློ་བྲལ་སྐྱོང་བ་ཁོ་བོའི་སྙིང་གཏམ་ཡིན།
རྣམ་རྟོག་སྐྱེས་ཚེ་གཅེར་གྱིས་ལྟ་བ་གཅེས།
སེམས་ཐག་ཆོད་ཚེ་ཐོག་ཏུ་བཞག་པ་གཅེས།
སྒོམ་དུ་མེད་པ་སྒོམ་དུ་བཞག་པ་གཅེས།
ཡེངས་མེད་སྐྱོང་བ་ཁོ་བོའི་སྙིང་གཏམ་ཡིན།
སྟོང་ཉིད་ངང་ནས་རྒྱུ་འབྲས་སྤྱོད་བྱེད་ཅིང་།
བྱར་མེད་རྟོགས་ནས་སྡོམ་གསུམ་བསྲུང་བ་དང་།
དམིགས་མེད་སྙིང་རྗེས་འགྲོ་ལ་ཕན་བརྩོན་པ།
ཚོགས་གཉིས་དབྱེར་མེད་ཁོ་བོའི་སྙིང་གཏམ་ཡིན།
མཁས་གྲུབ་བླ་མ་མང་བསྟེན་གདམས་པ་ཟབ་མོའང་ཐོས། །
མདོ་རྒྱུད་ཟབ་མོ་འགའ་མཐོང་ཅུང་ཞིག་ནང་དུའང་བརྟགས། །
ཤེས་བཞིན་མི་སྤྱོད་ཀྱི་ཧུད་རང་གིས་རང་བསླུས་པ། །
བདག་དང་བདག་འདྲའི་ཚུལ་ལ་སྙིང་གཏམ་སུམ་ཅུ་བཤད། །



ངེས་འབྱུང་ཡིད་ཀྱིས་འདི་བརྩམས་དགེ་དེས་འགྲོ་བ་ཀུན། །
སྲིད་པའི་དགོན་པ་ལས་བསྒྲལ་བདེ་ཆེན་ལ་བཀོད་དེ། །
དུས་གསུམ་རྒྱལ་དང་དེ་སྲས་དྲང་སྲོང་ཆེ་རྣམས་ཀྱི། །
རྗེས་སུ་སྤྱོད་པའི་སྲས་ཀྱི་ཐུ་བོར་བདག་གྱུར་ཅིག །
སྙིང་གཏམ་སུམ་ཅུ་པ་ཞེས་བྱ་བ་་ངེས་པར་འབྱུང་བ་ཅུང་ཟད་ཀྱི་
བློས་བསྐུལ་བ་ཚུལ་ཁྲིམས་བློ་གྲོས་ཀྱིས་སྦྱར་བའོ།། །།དགེའོ།
222



་ས་
ནག་
<21:1ain
བྱང་ཆུབ་མཆོད་རྟེན།
《



༄༅། །དེ་ཡང་སྤྱིར་རང་རེ་འགྲོ་བ་རྣམས་ཀྱི་གནས་སྐབས་དང་
མཐར་ཐུག་གི་ལམ་སྟོན་གཅིག་པུ་ནི་སྟོན་པ་མིའི་སེངྒེ་མཉམ་མེད་ཐུབ་པའི་
དབང་པོ་ཡིན་ལ།
དེ་ཡང་སྔོན་དུས་སངས་རྒྱས་ཀྱིས་འདུལ་བའི་ཚེ་སངས་རྒྱས་དངོས་
སུ་སྣང་བས་དོན་མཛད་ཅིང་། དེ་ནས་དགྲ་བཅོམ་པ་དང་། པཎྜི་ཏར་སྣང་
ལས་དོན་མཛད་དུས་དེ་དག་ཏུ་སྤྲུལ་ནས་བཀའ་བསྡུ་བ་དང་། བསྟན་བཅོས་
མཛད་པ་ཡིན་ཞིང་། །
དེང་སང་ནི་བསྟན་པ་འཛིན་ཞིང་ཐར་པའི་ལམ་སྟོན་པ་ལ་དགེ་བའི་
བཤེས་གཉེན་དུ་སྤྲུལ་ནས་དོན་མཛད་པ་ཡིན་ཏེ། ། འཕགས་པ་ཡོངས་སུ་
མྱ་ངན་ལས་འདས་པ་དང་པོ་ཆེན་པོའི་མདོ་ལས། །
མྱ་ངན་མ་བྱེད་ཀུན་དགའ་བོ། །
སྨྲེ་སྔགས་མ་འདོན་ཀུན་དགའ་བོ། བདུན་པ་འ་ལ་འ་
ང་ནི་ཕྱི་མའི་དུས་ཀྱི་ཚེ། །
དགེ་བའི་བཤེས་གཉེན་ཉིད་སྤྲུལ་ནས། །
། ཁྱོད་ལ་སོགས་པའི་དོན་དུ་འགྱུར། །
ཞེས་གསུངས་པ་བཞིན་སྔོན་སངས་རྒྱས་བཞུགས་དུས་ལས་དག་པ་ལ་
སངས་རྒྱས་དངོས་སུ་སྟོན་པར་བྱོན་པས་དོན་མཛད་མོད། །
2 དེང་སང་ནི་ཤིན་ཏུའང་དུས་སྙིགས་ཏེ། ཚེ་དང་འབྱོར་པ་དང་།
ཆོས་དང་དྲེན་པ་སྙིགས་པ་འདིར་བླ་མ་ཡང་དག་པ་དགེ་བའི་བཤེས་གཉེན་དུ་
223་



སྤྲུལ་ནས་དོན་མཛད་པ་ཡིན་ནོ། །དེ་ལྟར་གང་ལ་གང་འདུལ་གྱི་སྤྲུལ་པ་
རྣམས་ཀྱིས་འགྲོ་བའི་དོན་མཛད་པ་རྣམས་ལས་རབ་དང་ཕུལ་དང་མཆོག་ཏུ་
གྱུར་པ་ནི་སངས་རྒྱས་གཉིས་པ་སློབ་དཔོན་ཆེན་པོ་པདྨ་འབྱུང་གནས་ཞབས་
ཏེ། དབུས་འགྱུར་ལུང་བསྟན་གྱི་མདོ་ལས་
། ་
རྟག་ལྟ་སུན་འབྱིན་ང་ནི་མྱ་ངན་འདས། །
ཆད་ལྟ་སུན་འབྱིན་བཞི་གསུམ་བཅུ་གཉིས་ན། །
ཀོ་ཤའི་མཚོ་གླིང་དྲི་མེད་པདྨ་ལས། །
རྒྱལ་པོ་ཐུགས་དགྱེས་སྲས་ཀྱི་དམ་པར་འགྱུར། །
བླ་མེད་སྙིང་པོ་དོན་གྱི་ཆོས་འཁོར་བསྐོར། །
ཞེས་རྒྱལ་བ་རྣམས་ཀྱིས་རབ་ཏུ་བསྔགས་པའི་སྤྲུལ་པའི་མ་ཧཱ་གུ་རུ་འདི་ཉིད་
ཀྱིས་རྒྱ་གར་ཤར་ནུབ་ལ་སོགས་པ་ཐམས་ཅད་དུ་བདུད་དང་མུ་སྟེགས་ལ་
སོགས་པའི་རྒོལ་བ་ངན་པ་མ་ལུས་པ་སྤ་བཀོང་ཞིང་ལྷག་མ་མེད་པར་བྱས་ནས་
སངས་རྒྱས་ཀྱི་བསྟན་པ་རིན་པོ་ཆེ་རབ་ཏུ་སྣང་བར་བྱེད་པ་ཡིན་ནོ། །
དེ་བས་ཀྱང་ལྷ་མོ་དྲི་མ་མེད་པས་ཞུས་པའི་མདོ་ལས།
ང་ཡོངས་སུ་མྱ་ངན་ལས་འདས་ནས་ལོ་ཉིས་སྟོང་ལྔ་བརྒྱ་ན་གདོང་
དམར་ཅན་གྱི་ཡུལ་དུ་དམ་པའི་ཆོས་དར་བར་འགྱུར་རོ་ཞེས་ལུང་བསྟན་པ་
བཞིན། མཁན་སློབ་ཆོས་གསུམ་གྱི་ཐུགས་བསྐྱེད་དང་སྨོན་ལམ་ཁྱད་པར་
ཅན་གཙོ་བོར་གྱུར་པའི་ལོ་པཎ་རྣམས་ཀྱི་བཀའ་དྲིན་བླ་ན་མེད་པ་ལ་བརྟེན་
ནས་བོད་གངས་ཅན་མུན་པའི་གླིང་དུ་དམ་པའི་ཆོས་ཀྱི་སྣང་བས་ཁྱབ་པར་
224



མཛད་ཅིང་། རྗེ་འབངས་ཉི་ཤུ་རྩ་ལྔ་སོགས་གྲུབ་པ་ཐོབ་པའི་རིག་པ་འཛིན་
པ་དུ་མ་བསྐྲུན་ཅིང་རྫུ་འཕྲུལ་ཡ་མ་ཟུང་སྟོན་པས་གདུལ་བྱ་རྣམས་ངེས་ཤེས་
ཁྱད་པར་ཅན་གྱི་ས་ལ་བཀོད་པ་ཡིན་ནོ། །
ཕྱི་རབས་སུ་ཡང་སྤྲུལ་པའི་གཏེར་སྟོན་ཆེན་པོ་རྣམས་ཀྱིས་རང་རེ་
བོད་འབངས་ཀྱི་འགྲོ་བ་རྣམས་གནས་སྐབས་དང་གཏན་བདེའི་ས་ལ་འགོད་པ་
སོགས་ཀྱི་བཀའ་དྲིན་བླ་ན་མེད་པ་ཞིག་ཏུ་གྱུར་པའོ། །
དེ་ལས་ཁྱད་པར་དུ་སངས་རྒྱས་རྣམས་ཀྱི་ཆོས་ཐམས་ཅད་ཀྱི་ཉིང་ཁུ་
དང་བཅུད་དུ་གྱུར་པ་ནི་རྩོལ་མེད་རྫོགས་པ་ཆེན་པོ་སྟེ།
ཐེག་པ་རིམ་དགུ་ཀུན་ལས་འདས་པའི་རྩེ་མོ། གནས་མཐོང་བས་
བློས་བྱས་ཀྱི་ལྟ་སྒོམ་འཇིག་པ། འབད་མི་དགོས་པར་ས་ལམ་རྫོགས་པ།
བཅོས་བསྒྱུར་དང་གཉེན་པོ་མི་དགོས་པར་ཉོན་མོངས་རང་སར་གྲོལ་བ།
རྒྱུས་མ་བསྐྱེད་པར་འབྲས་བུ་རང་ལ་རྫོགས་པ། ལྷུན་གྱིས་གྲུབ་པའི་
དགོངས་པ་སྐད་ཅིག་ལ་འཆར་ག གདོས་བཅས་ཤ་ཁྲག་གི་ཕུང་པོ་ཚེ་འདི་
ཉིད་ལ་འོད་གསལ་ལོངས་སྤྱོད་རྫོགས་པའི་སྐུར་གྲོལ་བ། འོག་མིན་གྱི་
གནས་སུ་ལོ་གསུམ་གྱིས་བགྲོད་ནས་ཆོས་སྐུ་ལྷུན་གྲུབ་རིན་པོ་ཆེའི་ཞིང་དུ་
གཏན་སྲིད་ཟིན་པར་བྱེད་པ་ལ་སོགས་པས་རབ་ཏུ་བསྔགས་ཤིང་དེ་ལས་གྲོལ་
བ་ཐོབ་པའི་རིག་པ་འཛིན་པ་རྣམས་ཀྱང་བར་མ་ཆད་པར་བྱོན་པ་ཡིན་ཞིང་།
མ་འོངས་པ་ན་ཡང་བླ་མེད་བསྟན་པའི་བཙས་གསུམ་གྱི་བྱིན་རླབས་
ལྷུན་གྱིས་གྲུབ་པའི་རིན་པོ་ཆེའི་མཐུས་འཇིག་རྟེན་ན་སྣང་བར་འགྱུར་བ་ཉིད་དུ་
ལུང་བསྟན་པ་ཡིན་ནོ། །
225



དེས་ན་འདིར་ཡང་རྣམ་དཀར་དགེ་བའི་བག་ཆགས་བཟང་པོ་རང་
རྒྱུད་ལ་བསྐྲུན་པའི་ཕྱིར་དང་། མ་འོངས་པ་ནའང་ཚེ་རབས་ཐམས་ཅད་དུ་ །
རྒྱལ་བའི་བསྟན་པ་རིན་པོ་ཆེ་དེ་ལྟ་བུ་དང་མཇལ་ནས་ལོངས་སྤྱོད་པའི་སྐལ་
བ་ཅན་དུ་འགྱུར་ན་ཅི་མ་རུང་སྙམ་པའི་བསམ་པ་དྲག་པོས་རྩོལ་མེད་ཨ་ཏི་བླ་
ན་མེད་པ་དེའི་བསྟན་པ་རྣམས་ཇི་ལྟར་དར་ཞིང་རྒྱས་པའི་ཚུལ་རྣམས་མདོ་རྒྱུད་
ཚད་མ་རྣམས་ལས་འབད་པ་ཆེན་པོས་བཏུས་པ་དེས་ཀྱང་རང་གཞན་ཡོངས་ཀྱི་
ས་མཁན་དུ་དགེ་བར་གྱུར་ཅིག། དགེའོ།། དགེའོ།། དགེའོ།། -
ཚོ་ད ་ཤ་དང་བ་འབབ་པ་
!
།དཀ
འ
འ ་བ་སོགས་
ཚོལ་
དེ་ཁ་ཀྱི་
ད
ང་།
བྱ
་བ་
226



مسرح
الاسلام
کمکی
སྔགས་སྲུང་མ་མོ་རལ་གཅིག་ཆེན་མོ།
